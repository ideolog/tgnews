<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/sled-likvidiraneto-na-al-bagdadi-porodata-belgijska-ovcharka-rekordno-poskapna.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T14:08:00+00:00"/>
    <meta property="og:title" content="След ликвидирането на ал-Багдади: Породата белгийска овчарка рекордно поскъпна"/>
    <meta property="og:description" content="Цената на кучетата от тази порода се увеличи над три пъти за една седмица"/>
  </head>
  <body>
    <article>
      <h1>След ликвидирането на ал-Багдади: Породата белгийска овчарка рекордно поскъпна</h1>
      <h2>Цената на кучетата от тази порода се увеличи над три пъти за една седмица</h2>
      <address><time datetime="2019-11-01T14:08:00+00:00">01 Nov 2019, 14:08</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Цената на кучетата от породата белгийска овчарка скочи главоломно, след като неин представител взе участие в акцията по ликвидиране на лидера на „Ислямска държава” Абу Бакр ал-Багдади, съобщава БТА.</p>
      <p>Собственичката на най-големия развъдник на породата за американската армия – Ирен Хаукрофт заяви, че е получила предложение за покупка на такава овчарка за 85 хил. долара.</p>
      <figure>
        <img src="https://img.bg.sof.cmestatic.com/media/images/640x/Oct2019/2112008486.jpg"/>
      </figure>
      <p>Преди мисията на американските военни в сирийската провинция Идлиб, цената на възрастните екземпляри беше около 25 хил. долара, а на палетата около 2 хил. долара.</p>
      <p>В „Туитър” беше публикувана снимка как Доналд Тръмп награждава едно от тях. Тя се оказа фалшива. Награждаване все пак ще има, но в близките дни, както стана ясно от шеговит туит на президента.</p>
      <p>„Благодаря ви, „Дейли Уайър”. Много сладка възстановка, но „живата” версия на Конан ще отпътува от Близкия Изток за Белия дом следващата седмица!”, написа американският държавен глава.</p>
      <p>Хаукрофт допълва, че е затрупана от оферти за покупка на белгийски овчарки. Понастоящем тя отглежда 73 кучета.</p>
    </article>
  </body>
</html>