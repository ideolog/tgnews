<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/01/greece/pezos-trakare-me-fanari-stin-tsimiski-kai-ayto-espase/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-01T14:31:10+00:00"/>
    <meta property="og:title" content="Πεζός… τράκαρε με φανάρι στην Τσιμισκή και αυτό έσπασε!"/>
    <meta property="og:description" content="Φωτεινός σηματοδότης σε κεντρικό σημείο στην οδό Τσιμισκή έσπασε στη βάση του όταν ένας πεζός, ο οποίος φαίνεται πως είχε καταναλώσει μεγάλη ποσότητα αλκοόλ, έπεσε πάνω του."/>
  </head>
  <body>
    <article>
      <h6 class="kicker">Ήρθε κι έδεσε</h6>
      <h1>Πεζός… τράκαρε με φανάρι στην Τσιμισκή και αυτό έσπασε!</h1>
      <h2>Φωτεινός σηματοδότης σε κεντρικό σημείο στην οδό Τσιμισκή έσπασε στη βάση του όταν ένας πεζός, ο οποίος φαίνεται πως είχε καταναλώσει μεγάλη ποσότητα αλκοόλ, έπεσε πάνω του.</h2>
      <address><time datetime="2019-11-01T14:31:10+00:00">01 Nov 2019, 14:31</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η έκφραση... ήρθε κι έδεσε περιγράφει με ακρίβεια ένα περιστατικό που συνέβη το πρωί στη Θεσσαλονίκη. Πεζός που φαίνεται πώς είχε καταναλώσει μεγάλη ποσότητα αλκοόλ, παραπάτησε και... τράκαρε με φωτεινό σηματοδότη επί της οδού Τσιμισκή, και αυτός αποκολλήθηκε από το πεζοδρόμιο, καθώς έσπασε στη βάση του. Ευτυχώς κατρακυλώντας προς το έδαφος ο σηματοδότης συγκρατήθηκε από δέντρο που βρίσκεται εκεί, κι αποφεύχθηκαν τα χειρότερα.</p>
      <p>Όπως ανέφερε καταστηματάρχης της περιοχής στη Voria.gr, που κατέγραψε το περιστατικό, η βάση του φαναριού είχε σαπίσει εδώ και καιρό. Το... τελειωτικό χτύπημα ήρθε σήμερα όταν ο μεθυσμένος άνδρας, έχασε την ισορροπία του και έπεσε πάνω στο φανάρι, με συνέπεια αυτό να πέσει πάνω στο δέντρο.</p>
      <p><a href="https://www.in.gr/2019/11/01/economy/oikonomikes-eidiseis/yperxreomena-noikokyria-anoikse-platforma-ti-prepei-na-kanete/">Διαβάστε επίσης : Άνοιξε η πλατφόρμα για τα υπερχρεωμένα νοικοκυρία - Τι πρέπει να κάνετε <br/></a>Οι καταστηματάρχες ενημέρωσαν τις αρμόδιες υπηρεσίες προκειμένου να απομακρύνουν άμεσα το φανάρι για να αποφευχθούν τυχόν ατυχήματα, καθώς πρόκειται για κεντρικό σημείο, από το οποίο περνούν εκατοντάδες πολίτες, ενώ παράλληλα το πεζοδρόμιο είναι ολισθηρό λόγω βροχής.</p>
      <figure>
        <img src="https://www.tanea.gr/wp-content/uploads/2019/11/1-17.jpg"/>
      </figure>
      <figure>
        <img src="https://www.tanea.gr/wp-content/uploads/2019/11/2-1.jpg"/>
      </figure>
      <figure>
        <img src="https://www.tanea.gr/wp-content/uploads/2019/11/3-1.jpg"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>