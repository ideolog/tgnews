<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/853354e2aefc5926/ce-trebuie-sa-stii-ca-sa-nu-cazi-victima-hackerilor-care-te-lasa-fara-bani-si-date.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T14:05:09+00:00"/>
    <meta property="og:title" content="Ce trebuie să știi ca să nu cazi victima hackerilor care te lasă fără bani și date"/>
    <meta property="og:description" content="Oricât de mult ai vrea să știi de amenințările cibernetice, dată fiind evoluția internetului, acestea sunt aproape peste tot. Îți trebuie însă atenție și un pic de auto-protejare ca să nu fii una dintre victime."/>
  </head>
  <body>
    <article>
      <h1>Ce trebuie să știi ca să nu cazi victima hackerilor care te lasă fără bani și date</h1>
      <address><time datetime="2019-11-01T14:05:09+00:00">01 Nov 2019, 14:05</time> by <a rel="author">Jurnal.md</a></address>
      <p>
        <b>Oricât de mult ai vrea să știi de amenințările cibernetice, dată fiind evoluția internetului, acestea sunt aproape peste tot. Îți trebuie însă atenție și un pic de auto-protejare ca să nu fii una dintre victime.</b>
      </p>
      <p>Infectarea cu malware, hacking, social engineering, phishing, diverse fraude online sau vulnerabilități ale hotspot-urilor Wi-Fi sunt câteva dintre marile probleme cibernetice din prezent. În acest context, Microsoft, Poliția Română și Centrul Național de Răspuns la Incidente de Securitate Cibernetică (CERT-RO) au alcătuit un ghid al siguranței online.</p>
      <p>Conform statisticilor referitoare la alerte de securitate, din prelucrările automate, se observă că peste 80% dintre alerte se referă la sisteme vulnerabile, neactualizate sau configurate necorespunzător. Asta denotă o cultură de securitate precară. Din prelucrările manuale se observă o pregnanță a fraudei (scam, phishing) în rândul utilizatorilor obișnuiți.</p>
      <p>
        <b>Cum să ai grijă de securitatea ta online în câțiva pași simpli</b>
      </p>
      <p>Cum ziceam mai sus, atenția e crucială la orice e pe internet. Astfel, mai jos găsești câteva sfaturi de bune practici. Pe cât posibil ar trebui să te ții de ele.</p>
      <p>- Fă update-urile, actualizările sistemului de operare, aplicațiilor și soluțiilor de securitate.</p>
      <p>- Nu da click pe orice și fii atenți la mail-uri suspecte și atașamente, reclame în browser, aplicații gratuite care promit diverse beneficii – majoritatea lucrurilor prea bune ca să fie adevărate chiar nu sunt.</p>
      <p>- Nu instala aplicații din surse necunoscute sau dubioase.</p>
      <p>- Folosește parole complexe, diferite și nu le scrie pe toate într-un singur loc.</p>
      <p>- Folosește multi-factor-authentication. Mai e cunoscută și drept two-factor authentication (2FA). Pe scurt, să folosești confirmarea prin SMS, o aplicație terță sau un cont de mail.</p>
      <p>- Nu fi darnic cu informațiile personale online – nu trimite fotografii cu tine, familia sau prietenii persoanelor necunoscute cu care ai conversații online. Nu trimite fotografii pe care nu ai vrea să le vezi în orice alt mediu public online sau offline.</p>
      <p>
        <b>Folosește firewall și antivirus</b>
      </p>
      <p>Ai grijă la ce Wi-Fi te conectezi și ce dispozitive conectezi la computer, mai ales stick-uri USB. Cel mai indicat ar fi să le folosești doar pe ale tale și să nu accepți de la alții. Chiar dacă n-o face cu intenție, o persoană terță poate avea deja un virus pe un stick. Eventual, scanează-l cu o soluție de securitate înainte să-l accesezi, scrie Playtech.ro.</p>
    </article>
  </body>
</html>