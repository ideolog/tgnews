<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188019/Malieveld-knollenveld-na-bouwprotest-Wij-zullen-alles-herstellen"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-01T14:18:47+00:00"/>
    <meta property="og:title" content="Malieveld 'knollenveld' na bouwprotest: 'Wij zullen alles herstellen'"/>
    <meta property="og:description" content="Het Malieveld ligt er na het protest van de bouwers en de boeren gehavend bij. Staatbosbeheer wil de rekening doorsturen naar de bouwers. Niet nodig volgens organisator Tuytel: &quot;Al het vuil en gestorte zand is al opgeruimd. Wij lopen niet weg en willen ook het grasveld herstellen.&quot;"/>
  </head>
  <body>
    <article>
      <h1>Malieveld 'knollenveld' na bouwprotest: 'Wij zullen alles herstellen'</h1>
      <address>
        <time datetime="2019-11-01T14:18:47+00:00">01 Nov 2019, 14:18</time>
      </address>
      <h4>Het Malieveld ligt er na het protest van de bouwers en de boeren gehavend bij. Staatbosbeheer wil de rekening doorsturen naar de bouwers. Niet nodig volgens organisator Tuytel: "Al het vuil en gestorte zand is al opgeruimd. Wij lopen niet weg en willen ook het grasveld herstellen."</h4>
      <p>"Al het gras is aangedrukt door de zware machines", vertelt Marcel van Dun van Staatsbosbeheer. Er zijn geen rijplaten gebruikt en ook het storten van zand voor de 'Malieberg' heeft het veld geen goed gedaan. "Omdat het gras is aangedrukt, kan het water niet weg en wordt het veld modderig", zegt van Dun.</p>
      <p>Volgende week maakt Staatsbosbeheer de rekening op met hun aannemer.</p>
      <h3>Herstellen</h3>
      <p>Grond in Verzet uit Oud-Alblas, de organisatie van het protest, benadrukt dat ze toestemming hadden van de burgemeester voor het betreden van het veld met de machines.</p>
      <p>Ze willen het veld graag herstellen maar hebben geen behoefte aan de onverwachte rekening.</p>
      <p>"Volgende week hebben wij een afspraak met Staatsbosbeheer om te kijken wat de schade is", vertelt organisator van het bouwprotest Tuytel. "Wij willen dan zelf al onze schade herstellen."</p>
      <figure>
        <a href="https://twitter.com/88esther">
          <img src="http://pbs.twimg.com/profile_images/1052615790057402369/BTWmZtUg_normal.jpg"/>
        </a>
      </figure>
      <p>
        <a href="https://twitter.com/88esther">Esther Schalkwijk@88esther</a>
      </p>
      <p>Zo ziet het Malieveld er momenteel van boven uit. Ook Thierry Baudet is gesignaleerd op het veld. “Daar gaan er even naar toe”, zeggen de mannen uit de Alblasserwaard. <a href="https://twitter.com/RTV_Rijnmond">@RTV_Rijnmond</a></p>
      <figure>
        <a href="https://twitter.com/88esther/status/1189515995674750976">
          <img src="http://pbs.twimg.com/ext_tw_video_thumb/1189515852233740288/pu/img/vEGScD1_toa2kCNB.jpg"/>
        </a>
      </figure>
      <p>
        <a href="https://twitter.com/88esther/status/1189515995674750976">13:14 - 30 okt. 2019<br/></a>
        <a href="https://twitter.com/88esther">Andere Tweets van Esther Schalkwijk bekijken</a>
      </p>
      <related>
        <a href="http://www.rijnmond.nl/nieuws/187881/Malieveld-vol-met-demonstranten-bouwprotest"/>
      </related>
      <related>
        <a href="http://www.rijnmond.nl/nieuws/187861/Eerste-bouwvoertuigen-voor-protest-op-Malieveld"/>
      </related>
    </article>
  </body>
</html>