<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dday.it/redazione/32926/come-attivare-lanno-gratuito-di-apple-tv-tramite-iphone-ipad-o-sito-apple"/>
    <meta property="og:site_name" content="DDay.it"/>
    <meta property="article:published_time" content="2019-11-01T14:02:00+00:00"/>
    <meta property="og:title" content="Come attivare l'anno gratuito di Apple TV+ tramite iPhone, iPad o sito Apple"/>
    <meta property="og:description" content="In molti stanno lamentando difficoltà nel trovare l'opzione per sbloccare l'anno gratuito di Apple TV+ offerto a chiunque abbia acquistato un nuovo dispositivo Apple a partire dal 10 Settembre. Ecco come fare."/>
  </head>
  <body>
    <article>
      <h1>Come attivare l'anno gratuito di Apple TV+ tramite iPhone, iPad o sito Apple</h1>
      <h2>In molti stanno lamentando difficoltà nel trovare l'opzione per sbloccare l'anno gratuito di Apple TV+ offerto a chiunque abbia acquistato un nuovo dispositivo Apple a partire dal 10 Settembre. Ecco come fare.</h2>
      <address><time datetime="2019-11-01T14:02:00+00:00">01 Nov 2019, 14:02</time> by <a rel="author">Franco Aquini</a></address>
      <p>Apple TV+,<a href="https://www.dday.it/redazione/32915/apple-tv-arriva-domani-prezzi-dispositivi-qualita-tutto-quello-che-devi-sapere"> il servizio di streaming antagonista di Netflix e Amazon Prima Video</a>, apre ufficialmente i battenti oggi 1 Novembre. Uno dei valori aggiunti per gli utenti di dispositivi Apple è il fatto che, a patto di aver acquistato un dispositivo come iPhone, iPad, iPod touch o AppleTV a partire dal 10 Settembre,<b> si potrà usufruire di un anno di abbonamento totalmente gratuito, anziché dover sborsare i 4,99 euro al mese richiesti per l'abbonamento al servizio.</b></p>
      <p><b>Molti utenti di iPhone 11, tuttavia, stanno lamentando il fatto che non si riesca a trovare l'opzione per riscattare l'anno</b> e in effetti abbiamo potuto testare in prima persona che spesso l'offerta non compare, pur utilizzando un dispositivo che risponde ai requisiti (in questo caso iPhone 11 acquistato a inizio Ottobre). Ecco quindi come trovare il tasto per riscattare l'anno gratuito.</p>
      <figure>
        <img src="https://cdn.dday.it/system/uploads/picture/image/58322/content_small_anno-gratis-app-tv-plus-2.jpg"/>
      </figure>
      <h3>Riscattare l'anno gratuito di Apple TV+ da iPhone</h3>
      <p>Aprendo l'app per iPhone, apparentemente non c'è traccia del tasto dedicato alla promozione, nemmeno cliccando sull'icona che porta alla pagina dell'account, dove sono riassunti tutti gli abbonamenti attivi. </p>
      <p><b>Per trovare il tasto "Ottieni un anno gratis", bisogna invece cliccare sul tasto dedicato a TV+</b>, che si trova scorrendo di poco la pagina verso il basso, appena sotto il titolo "Scopri di più sull'app Apple TV". </p>
      <figure>
        <img src="https://cdn.dday.it/system/uploads/picture/image/58321/content_small_anno-gratis-app-tv-plus-3.jpg"/>
      </figure>
      <h3>Riscattare l'anno gratuito di Apple TV+ da web</h3>
      <p>Per tutti gli altri, si può riscattare l'anno gratuito anche dal sito ufficiale. Basterà andare su <a href="https://tv.apple.com/it">https://tv.apple.com/it</a> e fare il login (col proprio account iCloud, o meglio quello associato al nuovo dispositivo acquistato) tramite il tasto in alto a destra. </p>
      <p>Una volta effettuato il login, verrà proposta l'attivazione dell'anno gratuito, al termine del quale scatterà l'abbonamento da 4,99 euro al mese. </p>
    </article>
  </body>
</html>