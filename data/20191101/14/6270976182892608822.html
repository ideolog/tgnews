<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/skaletska-poyasnyla-chomu-zvilnyla-vsih-svoyih-radnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-01T14:53:10+00:00"/>
    <meta property="og:title" content="Скалецька пояснила, чому звільнила всіх своїх радників"/>
    <meta property="og:description" content="Міністр охорони здоров’я України Зоряна Скалецька звільнила всіх своїх радників “Від сьогодні в МОЗі більше немає “радників” – підписала відповідний наказ. Я вважаю недопустимим, коли будь-якого радника сприймають, як ще одного міністра. А його особисту думку чують, як позицію міністерства. Це неприпустимо”, – написала вона у своєму Фейсбуці. “В моїй системі цінностей радник – це […]"/>
  </head>
  <body>
    <article>
      <h1>Скалецька пояснила, чому звільнила всіх своїх радників</h1>
      <address><time datetime="2019-11-01T14:53:10+00:00">01 Nov 2019, 14:53</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/08/Zoryana-Skaletska-620x420-c-1.jpg"/>
      </figure>
      <p>
        <b>
          <b>Міністр охорони здоров’я України Зоряна Скалецька звільнила всіх своїх радників</b>
        </b>
      </p>
      <p>“Від сьогодні в МОЗі більше немає “радників” – підписала відповідний наказ. Я вважаю недопустимим, коли будь-якого радника сприймають, як ще одного міністра. А його особисту думку чують, як позицію міністерства. Це неприпустимо”, – написала вона у своєму Фейсбуці.</p>
      <p>“В моїй системі цінностей радник – це людина, яка повинна радити і допомагати, ефективно комунікувати з командою, доводити і узгоджувати свою позицію в конструктивній дискусії, і посилювати спроможність міністерства. Нажаль, як я вже зрозуміла, так історично склалось, що більшість радників в міністерстві мали якийсь особливий мандат. І при цьому ніякої відповідальності.</p>
      <p>Ми продовжимо працювати з експертним середовищем над вирішенням конкретних викликів та просуванням пріоритетів, але статусів “радника” більше не буде”, – наголосила Скалецька.</p>
    </article>
  </body>
</html>