<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/nevelikiy-astroid-proletiv-duzhe-blizko-do-zemli-328131_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T14:23:00+00:00"/>
    <meta property="og:title" content="Невеликий астроид пролетів дуже близько до Землі"/>
    <meta property="og:description" content="Відстань від об'єкта до планети становила всього 6200 кілометрів."/>
  </head>
  <body>
    <article>
      <h1>Невеликий астроид пролетів дуже близько до Землі</h1>
      <h2>Відстань від об'єкта до планети становила всього 6200 кілометрів.</h2>
      <address>
        <time datetime="2019-11-01T14:23:00+00:00">01 Nov 2019, 14:23</time>
      </address>
      <p>Невеликий <a href="https://dt.ua/TECHNOLOGIES/do-zemli-nablizhayetsya-velikiy-asteroyid-326765_.html"><b>астероїд</b></a> C0PPEV1, який був помічений ввечері 31 жовтня, пролетів дуже близько до Землі. У момент найближчого підходу він знаходився на відстані всього 6200 кілометрів від планети, повідомляє "Популярная механика".</p>
      <p>Відзначається, що спочатку астероїд детектував Catalina Sky Survey, який розташовується в Арізоні, а пізніше – помітили обсерваторії Magdalena Ridge Observatory, що знаходиться в Нью-Мексико, і Mt. Lemmon Steward Observatory в Арізоні.</p>
      <p>Проведені симуляції показали, що в момент максимального зближення астероїд знаходився на відстані 6200 кілометрів від поверхні Землі в районі Південної Африки. Для порівняння, деякі телекомунікаційні супутники працюють на висоті 35800 кілометрів.</p>
      <p>За оцінками вчених, діаметр C0PPEV1 становить приблизно два-сім метрів, тому в разі падіння на Землю він би не завдав значних пошкоджень. На даний момент небесне тіло віддаляється від нашої планети.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені заявили про те, що <b><a href="https://dt.ua/TECHNOLOGIES/nebezpechni-asteroyidi-viyavilisya-nevidimimi-dlya-nazemnih-teleskopiv-205927_.html">потенційно небезпечні для Землі астероїди залишаються невидимими для наземних телескопів.</a> </b>До своїх висновків дослідники прийшли, проаналізувавши дані виявлень навколоземних об'єктів кількома обсерваторіями.</p>
      <footer>За матеріалами: <a href="https://dt.ua/go/aHR0cDovL3d3dy5wb3BtZWNoLnJ1Lw==">Популярная механика</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>