<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/01/goliamoto-namestvane-na-3-noemvri-po-bulgaria-on-air.428199"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T14:45:00+00:00"/>
    <meta property="og:title" content="&quot;Голямото наместване&quot; на 3 ноември по Bulgaria ON AIR"/>
    <meta property="og:description" content="Изборното студио следи балотажа във всички горещи точки | Dnes.bg"/>
  </head>
  <body>
    <article>
      <h1>"Голямото наместване" на 3 ноември по Bulgaria ON AIR</h1>
      <h2>Изборното студио следи балотажа във всички горещи точки</h2>
      <address><time datetime="2019-11-01T14:45:00+00:00">01 Nov 2019, 14:45</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>"Голямото наместване" продължава. На 3 ноември националната политематична телевизия <a href="https://www.bgonair.bg/"><b>Bulgaria ON AIR</b></a> ще проследи втория тур от местните избори със специално студио, което започва от 18 часа и ще продължи чак до 22:30 часа. Водещи социолози, политолози, журналисти и общественици ще коментират надпреварата за кметския стол в едни от най-големите общини.</p>
      <p>През целия ден репортерите на <b>Bulgaria ON AIR </b>ще следят изборния ден в най-горещите точки на страната, сред които София, Варна, Пловдив, Русе, Благоевград, Плевен и Сливен. Какви са последните новини около балотажа, има ли сигнали за изборни нарушения и как върви местният вот в различните региони зрителите ще могат да научат от емисиите новини на Bulgaria ON AIR  от 8:30, 10:30, 12:30, 15:30, 17:30, 18:30 и 22:30 часа.</p>
      <p>Точно в 18 часа започва първата част от специалното студио "Голямото наместване", в което водещата Виолета Манчева ще посрещне интересни и разпознаваеми хора от шоу бизнеса, които ще коментират доколко местната власт може да влияе върху развитието на изкуството и културата. След разговора с двамата актьори, в 18:30 часа, започва централната емисия на <b>Новините ON AIR,</b> в която зрителите ще видят най-важното от изборния ден.</p>
      <p>В 19:10 часа "Голямото наместване" продължава с коментари на политолози, социолози и журналисти. Водещи на специалното студио ще бъдат Гергана Венкова и Златимир Йочев. Точно в 20 часа, когато е краят на изборния ден, Лилия Мустакова ще представи данни от екзит-половете, които ще покажат какви са резултатите от паралелното преброяване на балотажа.</p>
      <p>В рамките на "Голямото наместване" зрителите ще видят и първите коментари на победителите и победените в кметската надпревара. Освен в ефира на Bulgaria ON AIR, целия изборен ден може да проследите и в специалната секция „Избори“ на обновения ни <b>сайт bgonair.bg</b>, в социалните ни мрежи във Facebook и Instagram, както и по радио Bulgaria ON AIR.<br/> </p>
    </article>
  </body>
</html>