<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/znana-slovenka-razkrila-v-soli-sem-bila-zrtev-nasilja-240177"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T14:17:00+00:00"/>
    <meta property="og:title" content="Znana Slovenka razkrila: V šoli sem bila žrtev nasilja"/>
    <meta property="og:description" content="Otroci in najstniki so lahko mnogokrat okrutni do vrstnikov, kar je na lastni koži kot deklica občutila tudi radijka in komičarka Tanja Kocman. »Ker sem bila malenkost drugačna kot drugi. Nekaj k..."/>
  </head>
  <body>
    <article>
      <h1>Znana Slovenka razkrila: V šoli sem bila žrtev nasilja</h1>
      <h2>Radijka in komičarka Tanja Kocman je spregovorila o travmah iz otroštva.</h2>
      <address><time datetime="2019-11-01T14:17:00+00:00">01 Nov 2019, 14:17</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/20/220075.jpg"/>
          <figcaption>Tanja se danes ne ubada več s kritikami. FOTO: TIBOR GOLOB</figcaption>
        </figure>
        <figure>
          <img src="https://www.slovenskenovice.si/images/slike/2019/10/20/1423480.jpg"/>
          <figcaption>Bila je drugačna, zato je bila večkrat tarča posmeha. FOTO: INSTAGRAM</figcaption>
        </figure>
      </slideshow>
      <p>Otroci in najstniki so lahko mnogokrat okrutni do vrstnikov, kar je na lastni koži kot deklica občutila tudi radijka in komičarka <b>Tanja Kocman</b>. »Ker sem bila malenkost drugačna kot drugi. Nekaj kilogramov več in rdečkasti lasje znajo v ljudeh vzbuditi najslabše. Norčevanje, žaljenje in tudi fizično obračunavanje zavoljo tega, ker se nekaterim ne zdiš po meri, so še zdaj marsikje del šolske prakse,« se spominja neprijetnih trenutkov, za katere pa je danes tudi hvaležna.<br/><br/>»Ne glede na to, koliko me je prizadelo, sem danes izjemno hvaležna, saj sem prav zaradi tega na tisti strani ljudi, ki videza ne izpostavljajo kot neke vrste uniformo, ki mora biti za vse enaka. Da danes nisem človek, ki bi si jemal pravico do obsojanja in norčevanja. Da danes vem, kaj šteje,« pravi Tanja, ki najstnikom, ki se spravljajo na sošolce oziroma vrstnike in ki se jim zdi, da je šolsko dvorišče njihovo življenje, polaga na srce, naj se raje vpišejo na šahovski krožek kot pa med tiste, ki bodo ves čas šolanja svoje frustracije zdravili s poniževanjem drugih.</p>
      <blockquote>Svojo vrednost dojemam po širini srca in ne po širini bokov.</blockquote>
      <p>»Po vseh letih izobraževanja zelo malo vem o odvodih in integralih. Vem pa to, da svojo vrednost dojemam po širini srca in ne po širini bokov. In tako dojemam tudi tvojo. Zato, prosim, nehajmo ... Naj minejo žalostni časi, ko mi kup mozoljastih najstnikov s prezgodnjim izlivom javno demonstrira, kaj v tem življenju res šteje,« še dodaja Tanja.</p>
    </article>
  </body>
</html>