<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/sbu_zatrymala_cholovika_yakyy_prodavav_posady_u_pravoohoronnyh_ta_derzhavnyh_1681577"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T14:12:00+00:00"/>
    <meta property="og:title" content="СБУ затримала чоловіка, який «продавав» посади у правоохоронних та державних органах"/>
    <meta property="og:description" content="У Києві СБУ затримала чоловіка, який представлявся «позаштатним помічником» вищого керівництва країни і за гроші пропонував сприяти призначенню на керівні посади у правоохоронних та державних органах."/>
  </head>
  <body>
    <article>
      <h1>СБУ затримала чоловіка, який «продавав» посади у правоохоронних та державних органах</h1>
      <address>
        <time datetime="2019-11-01T14:12:00+00:00">01 Nov 2019, 14:12</time>
      </address>
      <p>
        <b>У Києві СБУ затримала чоловіка, який представлявся «позаштатним помічником» вищого керівництва країни і за гроші пропонував сприяти призначенню на керівні посади у правоохоронних та державних органах.</b>
      </p>
      <p>Про це повідомляє <a href="https://ssu.gov.ua/ua/news/1/category/2/view/6665#.atwUQTwl.dpbs">пресслужба</a> СБУ.</p>
      <p>Оперативники та слідчі спецслужби встановили, що зловмисник підшукував «клієнтів» через контакти з бізнесовими колами та чиновниками середньої ланки. Він представлявся кандидатам на посади «позаштатним помічником» та «близьким товаришем» майже всіх вищих осіб держави.</p>
      <figure>
        <img src="https://ssu.gov.ua/uploads/n_6665_84904630.jpeg"/>
      </figure>
      <p>Зокрема, за забезпечення працевлаштування директором одного з державних підприємств зловмисник виставив ціну у майже 1,5 мільйона доларів США. У цьому випадку він посилався на власні зв’язки та запевняв, що питання нібито вирішується безпосередньо через керівництво Офісу Президента України. Правоохоронці затримали шахрая у центрі столиці, згідно зі ст. 208 Кримінального процесуального кодексу України, після отримання частини авансу у розмірі 50 тисяч доларів США.</p>
      <figure>
        <img src="https://ssu.gov.ua/uploads/n_6665_10215501.jpeg"/>
      </figure>
      <p>Слідчими СБУ зловмиснику повідомлено про підозру у вчиненні злочинів, передбачених ч. 2 ст. 15, ч. 4 ст. 27, ч. 4 ст. 190, ч. 4 ст. 369 Кримінального кодексу України. Вирішується питання про обрання запобіжного заходу. Триває досудове слідство.</p>
      <p>Також нагадаємо, що на Закарпатті затримали чоловіка, який <a href="https://zik.ua/news/2019/11/01/na_zakarpatti_zatrymaly_cholovika_yakyy_vymagav_neisnuyuchyy_borg_u_rozmiri_8_1681259">вимагав неіснуючий борг</a> у розмірі 8 тисяч доларів.</p>
      <related>
        <h4>читайте також</h4>
        <a href="https://zik.ua/news/2019/08/16/grymchaku_zagrozhuie_vid_6_do_9_rokiv__pravozahysnyk_eduard_bagirov_1627833"/>
        <a href="https://zik.ua/news/2019/08/15/matyash_pidozru_grymchaku_ogolosyat_lyshe_pislya_16i_godyny_1627235"/>
        <a href="https://zik.ua/news/2019/08/15/psevdopatriotiv_v_ukraini_nabralosya_duzhe_bagato__matkovskyy_1627149"/>
        <a href="https://zik.ua/news/2019/02/05/sbu_zatrymala_sluzhbovtsya_shcho_vymagav_danynu_za_spivpratsyu_pidpryiemstva_z_1503407"/>
      </related>
    </article>
  </body>
</html>