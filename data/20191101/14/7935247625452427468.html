<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/timsah-3-adim-onde-213867h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T14:20:19+00:00"/>
    <meta property="og:title" content="Timsah 3 adım önde"/>
    <meta property="og:description" content="İç sahada hiç kaybetmeyen iki takım daha önce 4 kez kozlarını paylaştı."/>
  </head>
  <body>
    <article>
      <h1>Timsah 3 adım önde</h1>
      <h2>İç sahada hiç kaybetmeyen iki takım daha önce 4 kez kozlarını paylaştı.</h2>
      <address>
        <time datetime="2019-11-01T14:20:19+00:00">01 Nov 2019, 14:20</time>
      </address>
      <p>
        <b>Seyit GÜNDOĞAN</b>
      </p>
      <p>Balıkesirspor ile daha önce 4 kez karşılaşan Bursaspor, bunların 3'ünü kazanıp, birini kaybetti. İki komşu kentin takımları en son 2014-15 sezonunda karşılaşırken, yeşil beyazlılar iki maçtan da farklı galip ayrıldı.</p>
      <p>Bursaspor ile Balıkesirpor arasında pazartesi günü oynanacak lig mücadelesi iki komşu kentin takımını tarihte 5. kez karşı karşıya getirecek... İki takım arasındaki ilk maç; şimdiki adı Süper Lig olan o dönemin Türkiye 1. Futbol Ligi'nin 1975-1976 sezonunda oynandı. 19 Kasım 1975'te Balıkesir'de yapılan mücadelede gülen taraf kırmızı beyazlı ekip olurken, aynı sezonun rövanşında 21 Mart 1976'da ise yeşil beyazlılar 1-0 galip ayrıldı. </p>
      <p>
        <b>EN SON MAÇ 2015'TE OYNANDI</b>
      </p>
      <p>İki komşunun diğer müsabakaları ise Balıkesirspor'un tarihinde Süper Lig'e ikinci kez yükseldiği 2014-2015 sezonunda oynandı. İki ekibin 25 Ekim 2014'te Balıkesir'de karşı karşıya geldiği maçta Bursaspor sahadan 5-0 galip ayrılırken, aynı sezonun rövanşında 13 Mart 2015'te Bursa'daki mücadeleyi de yeşil beyazlılar 4-2 kazanmayı bildi. </p>
      <p>
        <b>İÇ SAHANIN KRALLARI...</b>
      </p>
      <p>Bursaspor ve Balıkesirspor ve bu sezon iç saha performanslarıyla da dikkat çekiyor. TFF 1. Lig'de geri kalan 9 haftada Bursaspor 4 iç saha maçının tamamını kazanırken, Balıkesirspor da iç sahadaki 5 maçının tamamından galip ayrılmayı bildi. 4 Kasım Pazartesi günü oynanacak karşılaşmada Bursaspor iç saha serisini sürdürmek isterken, Balıkesirspor ise bir yıla yaklaşan deplasmanda kazanamama serisini sonlandırmak için sahaya çıkacak.<br/> </p>
    </article>
  </body>
</html>