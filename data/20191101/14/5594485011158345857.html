<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/sheft-na-yavlena-obyavi-trevozhna-tendentsiya-na-imotniya-pazar-v-blgariya_news706695.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T14:11:00+00:00"/>
    <meta property="og:title" content="Шефът на &quot;Явлена&quot; обяви тревожна тенденция на имотния пазар в България"/>
    <meta property="og:description" content="Цените на недвижимите имоти у нас отиват към охлаждане, в София вече са под нивото от 2008 г."/>
  </head>
  <body>
    <article>
      <h1>Шефът на "Явлена" обяви тревожна тенденция на имотния пазар в България</h1>
      <h2>Цените на недвижимите имоти у нас отиват към охлаждане, в София вече са под нивото от 2008 г.</h2>
      <address>
        <time datetime="2019-11-01T14:11:00+00:00">01 Nov 2019, 14:11</time>
      </address>
      <p>https://blitz.bg/ikonomika/sheft-na-yavlena-obyavi-trevozhna-tendentsiya-na-imotniya-pazar-v-blgariya_news706695.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572608644-27fcb18b93b9eab0b1f526a496c16ffd.jpg"/>
      </figure>
      <p><b>Пазарът на недвижими имоти у нас е изключително силен вече четвърта година. Това, което го характеризира, е че през тази година има намаляване на броя на ипотечните кредити от страна на банките. Вече  обаче сме в обратна крива, при която пазарът се насочва към охлаждане.</b><br/><br/>Спадът в цените зависи от темпа на охлаждане. Това мнение изрази Страхил Иванов, изп. директор на "Явлена", в предаването "Светът е бизнес" по Bloomberg TV Bulgaria.</p>
      <figure>
        <img src="https://static.blitz.bg/documents/thumbnails/520/201911/1572608644-27fcb18b93b9eab0b1f526a496c16ffd.jpg"/>
      </figure>
      <p>
        <i>
          <b>Страхил Иванов, изп. директор на Явлена, Снимка: Bloomberg TV Bulgaria</b>
        </i>
      </p>
      <p>"Годишно генерираме около 210-220 хил. сделки в цялата страна, а в София покупко-продажбите са приблизително 25-30 хиляди", обясни Иванов.<br/><br/>Той обясни, че цените на имотите в София тази година почти се доближават до тези през 2008 г.<br/><br/>"Ако сега са около 1125-1140 евро средна цена, през 2008 са били на ниво от 1190 евро", поясни той.<br/><br/>"Застрояването е мащабно. Наблюдава се недооценяване накъде върви потребителското търсене. Зависими сме от отношението на потребителите", каза още гостът.<br/><br/>Иванов добави още, че от балканските столици София е с най-ниски цени на недвижими имоти.<br/><br/>"Навикът, традицията и егото на хората ги карат да инвестират в определени предпочитани квартали, дори и да няма основание да са такива", добави още той.<br/><br/>Гостът коментира и факта, че кредитният лихвен процент е изключително добър, а банките в момента са в условия на сериозна надпревара.</p>
    </article>
  </body>
</html>