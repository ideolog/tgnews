<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/sports/minysi-theodoridi-kata-tou-podosfairikou-eisaggelea-gia-paravasi-kathikontos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T14:39:28+00:00"/>
    <meta property="og:title" content="Μήνυση Θεοδωρίδη κατά του ποδοσφαιρικού εισαγγελέα για παράβαση καθήκοντος"/>
    <meta property="og:description" content="Ο Σάββας Θεοδωρίδης κατέθεσε μήνυση για παράβαση καθήκοντος μεταξύ άλλων και στον ποδοσφαιρικό εισαγγελέα για την δίωξη που του ασκήθηκε."/>
  </head>
  <body>
    <article>
      <h1>Μήνυση Θεοδωρίδη κατά του ποδοσφαιρικού εισαγγελέα για παράβαση καθήκοντος</h1>
      <h2>Ο Σάββας Θεοδωρίδης κατέθεσε μήνυση για παράβαση καθήκοντος μεταξύ άλλων και στον ποδοσφαιρικό εισαγγελέα για την δίωξη που του ασκήθηκε.</h2>
      <address><time datetime="2019-11-01T14:39:28+00:00">01 Nov 2019, 14:39</time> by <a rel="author">ΤοΒΗΜΑ Team</a></address>
      <p>Στην αντεπίθεση πέρασε ο Σάββας Θεοδωρίδης μετά την πειθαρχική δίωξη από τον ποδοσφαιρικό εισαγγελέα για όσα είχε τονίσει με επίσημη δήλωση του γύρω από το ιδιοκτησιακό καθεστώς της Ξάνθης, τους δανεικούς στον Βόλο, τον ΠΑΟΚ αλλά και την διαιτησία.</p>
      <p>Ο ποδοσφαιρικός εισαγγελέας είχε… τρέξει λίγες ώρες ουσιαστικά μετά την επίσημη δήλωση του επίτιμου προέδρου της ΠΑΕ Ολυμπιακός να προχωρήσει στην δίωξη την ώρα που… σφύριξε αδιάφορα για τις προκλητικές δηλώσεις του Παπαδημητρίου της Ξάνθης αλλά και για τα όσα γράφει συνεχώς ο Γιώργος Σαββίδης στο instagram.</p>
      <p>
        <a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του</a>
      </p>
      <p>Ο Σάββας Θεοδωρίδης κατέθεσε μήνυση για παράβαση καθήκοντος μεταξύ άλλων και στον ποδοσφαιρικό εισαγγελέα για την δίωξη που του ασκήθηκε.</p>
      <p>Ο λόγος που ο Σάββας Θεοδωρίδης μήνυσε τον ποδοσφαιρικό εισαγγελέα, Κωνσταντίνο Σιμιτζόγλου, έχει να κάνει προφανώς με το γεγονός ότι από την στιγμή που δεν έχει θεσμικό ρόλο δεν οφείλει και να λογοδοτήσει και στο συγκεκριμένο όργανο.</p>
      <p>Ο Θεοδωρίδης δεν έχει εδώ και καιρό παραγοντικό ρόλο στο ποδόσφαιρο. Είναι επίτιμος πρόεδρος του Ολυμπιακού, τίτλος τιμητικός που δεν τον καθιστά παράγοντα του Ολυμπιακού.</p>
      <p>Γι’ αυτό και προχώρησε στην μήνυση για παράβαση καθήκοντος του ποδοσφαιρικού εισαγγελέα, κ. Σιμιτζόγλου για την πειθαρχική δίωξη που του άσκησε.</p>
      <p>Αξίζει μάλιστα να σημειωθεί πως ακούγεται όλο και πιο έντονα πως πίσω απο την δίωξη Θεοδωρίδη βρίσκεται γνωστό μέλος της ΕΠΟ με στενές σχέσεις με την προηγούμενη Κυβέρνηση.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>