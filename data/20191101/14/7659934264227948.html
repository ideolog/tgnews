<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1971896/sistani-yabanc%C4%B1-bir-g%C3%BC%C3%A7-iraka-g%C3%B6r%C3%BC%C5%9F-dayatm%C4%B1yor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-01T14:30:00+00:00"/>
    <meta property="og:title" content="Sistani: Yabancı bir güç Irak'a görüş dayatmıyor"/>
    <meta property="og:description" content="Irak’ın en yüksek Şii dini otoritesi olarak kabul edilen Ayetullah Ali es-Sistani, bugün yaptığı açıklamada, “herhangi bir bölgesel ve uluslararası tarafın” Irak’ta yaşanan gösterilere “fikir dayattığı” yönündeki iddialara karşı çıktı. Sistani, Kerbe"/>
  </head>
  <body>
    <article>
      <h1>Sistani: Yabancı bir güç Irak'a görüş dayatmıyor</h1>
      <address>
        <time datetime="2019-11-01T14:30:00+00:00">01 Nov 2019, 14:30</time>
      </address>
      <p>Irak’ın en yüksek Şii dini otoritesi olarak kabul edilen Ayetullah Ali es-Sistani, bugün yaptığı açıklamada, “herhangi bir bölgesel ve uluslararası tarafın” Irak’ta yaşanan gösterilere “fikir dayattığı” yönündeki iddialara karşı çıktı.<br/><br/>Sistani, Kerbela’da yaptığı Cuma hutbesinde, Irak’ta yaşanan protesto gösterilerinin halkın kendi iradesi tarafından gerçekleştiğini belirterek, herhangi bir kimse veya grup tarafından empoze edildiği fikrine karşı çıktığını söyledi.<br/><br/>Sistani, İran Dini Lideri Ali Hamaney’in önceki gün, bölgedeki bazı ülkelerde kaos yaratılması ve güvenliği zayıflatmaya yönelik düşmanca planların olduğu açıklamalarına atıfta bulunarak, asıl önceliğin güvenlik karmaşasını ele almak olduğunu söyledi. <br/><br/>Sistani açıklamasında, bazılarının suçlamak istediği Mukteda es-Sadr ve Haşdi Şabi lideri Hadi el-Amiri’nin çabalarına da değinerek, iki isme sahip çıktı.<br/><br/>AFP’ye göre Iraklı yetkililer, ülkenin iç savaşa sürüklenmemesi ve göstericilere karşı askeri birliklerin müdahale etmemesi gerektiği çağrısında bulundu.<br/><br/>Sadr Hareketi lideri Mukteda es-Sadr, ikinci gösteri dalgasının başlaması ile “hazır olma” çağrısında bulunurken, Haşdi Şabi, unsurlarının dün gece Bağdat sokaklarında dolaşarak, protestocular ile üyeleri arasında zaman zaman çatışmalar yaşandığını duyurdu.<br/><br/>Iraklı siyasi liderler, bugün ikinci ayına giren ve 250 kişinin hayatını kaybetmesine sebep olan gösterilere çözüm bulma çabalarını ise sürdürüyor.</p>
    </article>
  </body>
</html>