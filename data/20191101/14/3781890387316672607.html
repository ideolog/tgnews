<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739547"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T14:18:00+00:00"/>
    <meta property="og:title" content="สาวห้าง-ชาวนาโคราชถูกหวยรวยคนละ6ล้านใช้ปลดหนี้"/>
    <meta property="og:description" content="โคราชสุดเฮง สาวห้าง-ป้าชาวนา กรี๊ดลั่นห้าง ถูกหวยคนละ 6 ล้าน ดีใจมีเงินปลดหนี้ เตรียมทำบุญใหญ่"/>
  </head>
  <body>
    <article>
      <h1>สาวห้าง-ชาวนาโคราชถูกหวยรวยคนละ6ล้านใช้ปลดหนี้</h1>
      <address>
        <time datetime="2019-11-01T14:18:00+00:00">01 Nov 2019, 14:18</time>
      </address>
      <p>
        <b>โคราชสุดเฮง สาวห้าง-ป้าชาวนา กรี๊ดลั่นห้าง ถูกหวยคนละ 6 ล้าน ดีใจมีเงินปลดหนี้ เตรียมทำบุญใหญ่</b>
      </p>
      <p>เมื่อวันที่ 1 พ.ย. ผู้สื่อข่าวรายงานว่า มีผู้โชคดีถูกลอตเตอรี่รางวัลที่ 1 หมายเลข  967375 จำนวน 1 ใบ 6 ล้านบาท ที่ จ.นครราชสีมา ทราบชื่อคือ น.ส.ดวงแก้ว เคนชัยภูมิ อายุ 28 ปี พนักงานขายอาหารในห้างเดอะมอลล์ จ.นครราชสีมา โดยน.ส.ดวงแก้ว เปิดเผยด้วยความดีใจว่า หลังไปทำบุญกับญาติ ๆ ที่วัดใน อ.วังน้ำเขียว จ.นครราชสีมา ได้บนบานขอโชคลาภจากหลวงปู่พญานาค คำชะโนด พุทธอุทยานวังน้ำเขียวและเสี่ยงโชคซื้อลอตเตอรี่ 1 ใบ งวด เลขท้าย 75 เป็นเลขที่บ้านพักของตนเอง ซึ่งซื้อเลขนี้มาแล้วหลาย แต่ไม่เคยถูกรางวัล  กระทั่งทราบผลการออกรางวัล ปรากฏว่า รางวัลที่ 1ตรงกับเลขที่ซื้อไว้ทั้ง 6 หลักถึงกับร้องกรี๊ดลั่นห้าง แทบช็อก หลังจากนี้จะนำเงินที่ได้ไปทำบุญใหญ่ที่บ้านเกิดในอ.ประทาย จ.นครราชสีมา</p>
      <figure>
        <img src="https://www.dailynews.co.th/admin/upload/20191101/news_IKyKRXBmIt200709_533.jpg?v=201911020512?v=3181"/>
      </figure>
      <p>นอกจากนี้ที่อ.จักราช จ.นครราชสีมา นางแฉล้ม​ ทับกระโทก​ อายุ​ 58 อยู่​บ้าน​เลขที่​  61​ หมู่​ 14​ ต.หนอง​ขาม​ อ.จักราช​ จ.นครราชสีมา​ ได้นำสลากหมายเลข967375 จำนวน 1 ใบมาลงบันทึกประจำวันกับ ตำรวจ สภ.จักราช ด้วยสีหน้าดีใจท่ามกลางญาติพี่น้องมาแสดงความยินดีกันอย่างคึกคัก โดยนางแฉล้ม กล่าวว่า มีอาชีพทำนา ฐานะยากจน มีหนี้สินธนาคารกว่า 5 แสนบาท หลังซื้อสลากที่แผงขายในตลาด อ.จักราช 1 ใบไม่คิดอะไรมาก แค่อยากมีโชคใหญ่เหมือนคนอื่น ๆ บ้าง เพราะชีวิตลำบากมานานทำนาก็ไม่ค่อยได้ผลผลิต เพราะเจอปัญหาภัยแล้ง หลังถูกรางวัลรู้สึกดีใจมาก จะมีเงินใช้หนี้แล้ว.<br/> <br/><br/> </p>
    </article>
  </body>
</html>