<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/rusky-soud-naridil-zlikvidovat-hnuti-za-lidska-prava-ponomarjova/1816007?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-01T14:08:00+00:00"/>
    <meta property="og:title" content="Ruský soud nařídil zlikvidovat hnutí Za lidská práva Ponomarjova"/>
    <meta property="og:description" content="Moskva - Soud v Moskvě dnes nařídil likvidaci hnutí Za lidská práva, jedné z nejstarších a nejuznávanějších organizací tohoto druhu v Rusku. Informuje o tom agentura Rádio Svobodná Evropa/ Rádio Svoboda (RFE/RL) a agentuře AFP to potvrdil zakladatel hnutí a jeho ředitel Lev Ponomarjov."/>
  </head>
  <body>
    <article>
      <h1>Ruský soud nařídil zlikvidovat hnutí Za lidská práva Ponomarjova</h1>
      <address><time datetime="2019-11-01T14:08:00+00:00">01 Nov 2019, 14:08</time> by <a rel="author" href="http://www.ctk.cz/" target="_blank">ČTK</a></address>
      <p>Moskva - Soud v Moskvě dnes nařídil likvidaci hnutí Za lidská práva, jedné z nejstarších a nejuznávanějších organizací tohoto druhu v Rusku. Informuje o tom agentura Rádio Svobodná Evropa/ Rádio Svoboda (RFE/RL) a agentuře AFP to potvrdil zakladatel hnutí a jeho ředitel Lev Ponomarjov.</p>
      <p>Soud organizaci zakázal další činnost kvůli tomu, že podle něho mnohokrát porušila zákon. Ponomarjov, původní profesí fyzik, uvedl, že se proti dnešnímu rozsudku odvolá a chce ho napadnout i u Evropského soudu pro lidská práva ve Štrasburku. Hnutí Za lidská práva v Rusku působí od roku 1997.</p>
      <p>RFE/RL připomíná, že hnutí nejdříve loni na podzim přestalo dostávat peníze od státu a letos v únoru ho úřady zařadily mezi "zahraniční agenty". Tak jsou v Rusku označovány nevládní organizace přijímající peníze ze zahraničí. Ponomarjovovo hnutí pomáhají zejména americké nadace.</p>
    </article>
  </body>
</html>