<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/calismalara-6-ulkeden-destek-213874h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T14:46:12+00:00"/>
    <meta property="og:title" content="Çalışmalara 6 ülkeden destek"/>
    <meta property="og:description" content="ABD Dışişleri Bakanlığı, ABD, İngiltere, Suudi Arabistan, Mısır, Almanya ve Ürdün dışişleri bakanlarının ortak bir yazılı açıklamayla Suriye Anayasa Komitesine destek verdiğini bildirdi."/>
  </head>
  <body>
    <article>
      <h1>Çalışmalara 6 ülkeden destek</h1>
      <h2>ABD Dışişleri Bakanlığı, ABD, İngiltere, Suudi Arabistan, Mısır, Almanya ve Ürdün dışişleri bakanlarının ortak bir yazılı açıklamayla Suriye Anayasa Komitesine destek verdiğini bildirdi.</h2>
      <address>
        <time datetime="2019-11-01T14:46:12+00:00">01 Nov 2019, 14:46</time>
      </address>
      <p>Açıklamada, Birleşmiş Milletler (BM) Genel Sekreteri Antonio Guterres ile BM Suriye Özel Temsilcisi Geir Pedersen'in Suriye konusundaki çabalarının takdirle karşılandığına atıf yapıldı. 'BM gözetimi altında Suriye'de serbest ve adil seçimlerin düzenlenebilmesine imkan tanıyacak güvenli ve tarafsız bir ortamın yaratılması çabalarını destekliyoruz' ifadesine yer verilen açıklamada, BM Güvenlik Konseyinin 2254 sayılı kararının uygulanmasına da vurgu yapıldı. Açıklamada ayrıca, İdlib'de kalıcı bir ateşkesin sağlanması için yeniden çağrı yapıldı ve 'Suriye krizine askeri bir çözüm bulmak mümkün değildir, sadece BM Güvenlik Konseyinin 2254 sayılı kararı çerçevesinde siyasi bir çözüm bulunabilir' değerlendirmesine yer verildi. Suriye'nin yeni anayasasını yazacak Anayasa Komitesi'nin üyeleri, Birleşmiş Milletler (BM) gözetiminde ikinci kez bir araya gelmişti. Komitenin ilk toplantısı önceki gün BM Cenevre ofisinde gerçekleştirilmişti.</p>
    </article>
  </body>
</html>