<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/buditelite-na-moya-roden-kray-koito-tryabva-da-pomnim-405571.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T14:06:21+00:00"/>
    <meta property="og:title" content="„Будителите на моя роден край, които трябва да помним“"/>
    <meta property="og:description" content="Евродепутатът Асим Адемов организира конкурс за мултимедийна презентация по повод Деня на народните будители"/>
  </head>
  <body>
    <article>
      <h1>„Будителите на моя роден край, които трябва да помним“</h1>
      <address><time datetime="2019-11-01T14:06:21+00:00">01 Nov 2019, 14:06</time> by <a rel="author">Стандарт</a></address>
      <p>
        <b>Евродепутатът Асим Адемов организира конкурс за мултимедийна презентация по повод Деня на народните будители</b>
      </p>
      <p>Евродепутатът Асим Адемов, съвместно с РУО – Благоевград, организират конкурс за мултимедийна презентация по повод 1 ноември – Ден на народните будители. Темата на конкурса е: „Будителите на моя роден край, които трябва да помним“. В него могат да вземат участие ученици от 8 до 12 клас от област Благоевград.</p>
      <p>Презентациите трябва да включват информация за живота и делото на народни будители от родния край на участниците – запознаване с тяхното дело за съхраняване на българския дух и идентичност, мястото им в европейското културно наследство, паметници и символи в региона, които са израз на почит и признателност към тяхното дело. Срокът за изпращане на презентациите е до 01.12.2019 г. /включително/.</p>
      <p>Жури от експерти ще оценява творбите в периода от 02.12.2019 до 15.12.2019 г.</p>
      <p>Награждаването ще се извърши на тържествена церемония през месец януари 2020 г., като ще бъдат връчени три награди – голямата награда е посещение в Европейския парламент в Брюксел и две поощрителни награди.</p>
      <p>Целта на конкурса е да насочи вниманието на учениците към историческата памет на личности от родния ни край, които са отдали своя живот за съхраняването на българския дух и идентичност, както и да се изложат важни факти и събития, които са значими за съхраняване на българския патриотизъм и приобщаване към европейските ценности. Младите хора да осъзнаят ролята на културното наследство за формиране на българщината.</p>
      <p>Конкурсът е съвместен проект на Информационните офиси в България на евродепутата от ЕНП Асим Адемов –Благоевград, Бургас, Кърджали, Разград, Смолян и Сливен.</p>
      <p>Подробности за конкурса, регламента за провеждането му, формуляр за участие и допълнителна информация можете да получите на:</p>
      <p>e-mail: asim.ademov.eu@gmail.com или на телефон 0895 086 751</p>
    </article>
  </body>
</html>