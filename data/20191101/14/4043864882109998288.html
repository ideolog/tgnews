<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230748/"/>
    <meta property="og:site_name" content="Українська правда"/>
    <meta property="article:published_time" content="2019-11-01T14:19:58+00:00"/>
    <meta property="og:title" content="Радуцький підтвердив спілкування з пранкером про підвищення зарплат депутатам"/>
    <meta property="og:description" content="Депутат від “Слуги народу” Михайло Радуцький підтвердив листування про підвищення зарплати депутатам з невідомою йому особою, яка повідомила про це в телеграм-каналі “Джокер”."/>
  </head>
  <body>
    <article>
      <h1>Радуцький підтвердив спілкування з пранкером про підвищення зарплат депутатам</h1>
      <address>
        <time datetime="2019-11-01T14:19:58+00:00">01 Nov 2019, 14:19</time>
      </address>
      <p>Депутат від "Слуги народу" Михайло Радуцький підтвердив листування про підвищення зарплати депутатам з невідомою йому особою, яка повідомила про це в телеграм-каналі "Джокер".</p>
      <p><b>Джерело:</b> <a href="https://www.radiosvoboda.org/a/news-raduckyj-sluga-narodu-doplaty-deputatam/30247857.html">Радіо Свобода</a></p>
      <p><b>Деталі:</b> За словами Радуцького, йому почали надходити повідомлення з номера, який був записаний в його телефоні як "хз".</p>
      <p>Він пояснив, що вважав, що це якась знайома людина, і тому почав підтримувати з нею листування.</p>
      <p>На уточнююче питання, чи обговорював він доплати депутатам з невідомою особою, Радуцький відповів журналістці: "Не я обговорював, шановна... Де ви бачили, що це я обговорював? Всі запитання про зарплату йдуть не від мене. Але я не відмовляюсь, така розмова дійсно була".</p>
      <p>У листуванні пранкер писав Радуцькому про те, що депутати нібито хочуть отримувати доплати.</p>
      <p><b>Повідомлення</b> пранкера Радуцькому: "Они хотят $", "Юля 20 говорят платит, Петя, Голос"</p>
      <figure>
        <embed-post data-src="https://t.me/joker_ukr/10" data-service="Telegram"/>
      </figure>
      <p>Радуцький у відповідь написав, що давно говорив про необхідність доплат депутатам.</p>
      <p><b>Повідомлення</b> Радуцького пранкеру: "Я об этом говорил первому, что надо что-то решать с донорами иначе не удержим. Я слышал про 40 от некоторых богатых товарищей".</p>
      <figure>
        <img src="https://img.pravda.com/images/doc/3/3/33c4b13-----2.jpg"/>
        <figcaption>Фрагмент листування з пранкером на телефоні Радуцького</figcaption>
      </figure>
      <p>При цьому в телеграм-каналі "Джокер" вказується, що йшлося нібито про доплати депутатам у конвертах. Пранкер пообіцяв опублікувати докази, що депутати "Слуги народу" отримують гроші в конвертах.</p>
      <p>У коментарі журналістам Радуцький заявив, що давно виступав за підвищення зарплат депутатам.</p>
      <p><b>Пряма мова</b> Радуцького: "Не отримують депутати "Слуги народу" ніяких грошей у конвертах. Крапка".</p>
      <p>Я бачу в нашій фракції людей, особливо в Києві, які знімають квартиру, і дійсно я хвилююся… в Зеленського – в нього нема тих грошей. Якщо дійсно будуть якісь донори, як були в минулому уряді… Ми ж знаємо, що були гроші від USAID, якісь фонди створювались. Якби дійсно вдалося якісь донори, країни залучити. Не тільки для депутатів, а й для чиновників".</p>
      <figure>
        <iframe src="https://www.youtube.com/embed/xFdgi-a5ijc" width="640" height="360" data-service="Youtube" scrolling="no"/>
      </figure>
      <related>
        <a href="https://www.pravda.com.ua/news/2019/11/1/7230730/"/>
        <a href="https://www.pravda.com.ua/news/2019/11/1/7230737/"/>
        <a href="https://www.pravda.com.ua/news/2019/10/31/7230637/"/>
      </related>
    </article>
  </body>
</html>