<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/01/ludinese-esonera-tudor-guidolin-ballardini-marino-in-pole-top10_20191101_154044/"/>
    <meta property="og:site_name" content="Askanews"/>
    <meta property="article:published_time" content="2019-11-01T14:40:44+00:00"/>
    <meta property="og:title" content="L’Udinese esonera Tudor. Guidolin, Ballardini, Marino in pole"/>
    <meta property="og:description" content="Roma, 1 nov. (askanews) – L’Udinese ha esonerato Igor Tudor dalla guida tecnica della prima squadra. Domenica a Marassi, per l’importantissima partita contro il Genoa, andrà in panchina il suo collaboratore Luca Gotti. Tudor paga la sconfitta per 7-1 a Bergamo contro l’Atalanta e lo 0-4 in casa contro la Roma. Questo il comunicato del […]"/>
  </head>
  <body>
    <article>
      <h1>L’Udinese esonera Tudor. Guidolin, Ballardini, Marino in pole</h1>
      <h2>Domenica a Genova in panchina il collaboratore Gotti</h2>
      <address>
        <time datetime="2019-11-01T14:40:44+00:00">01 Nov 2019, 14:40</time>
      </address>
      <figure>
        <img src="http://www.askanews.it/wp-content/uploads/2019/11/20191101_154042_A6473F44.jpg"/>
      </figure>
      <p>Roma, 1 nov. (askanews) – L’Udinese ha esonerato Igor Tudor dalla guida tecnica della prima squadra. Domenica a Marassi, per l’importantissima partita contro il Genoa, andrà in panchina il suo collaboratore Luca Gotti. Tudor paga la sconfitta per 7-1 a Bergamo contro l’Atalanta e lo 0-4 in casa contro la Roma.</p>
      <p>Questo il comunicato del club: “Udinese Calcio comunica di aver sollevato dalla guida tecnica della prima squadra Igor Tudor ed il suo collaboratore Jurica Vucko. La squadra viene temporaneamente affidata a mister Luca Gotti che dirigerà questo pomeriggio alle ore 15 il primo allenamento”.</p>
      <p>Per la successione è una corsa a tre tra Francesco Guidolin, che ha già allenato la squadra friulana per due volte, Davide Ballardini e Pasquale Marino.</p>
      <p>adx/sam</p>
    </article>
  </body>
</html>