<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424955/synanthsh-toy-yfypoyrgoy-toyrismoy-k-manoy-konsola-me-ekproswpo-ths-politeias-gioyta-twn-hpa"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T14:00:01+00:00"/>
    <meta property="og:title" content="Συνάντηση του Υφυπουργού Τουρισμού κ. Μάνου Κόνσολα με εκπρόσωπο της Πολιτείας Γιούτα των ΗΠΑ"/>
    <meta property="og:description" content="Με τον κ. Franz Kolb, επικεφαλής του διπλωματικού τμήματος και οικονομικής ανάπτυξης της Πολιτείας της Γιούτα των ΗΠΑ, συναντήθηκε ο Υφυπουργός Τουρισμού, κ. Μάνος Κόνσολας."/>
  </head>
  <body>
    <article>
      <h1>Συνάντηση του Υφυπουργού Τουρισμού κ. Μάνου Κόνσολα με εκπρόσωπο της Πολιτείας Γιούτα των ΗΠΑ</h1>
      <address>
        <time datetime="2019-11-01T14:00:01+00:00">01 Nov 2019, 14:00</time>
      </address>
      <p>
        <b>Με τον κ. Franz Kolb, επικεφαλής του διπλωματικού τμήματος και οικονομικής ανάπτυξης της Πολιτείας της Γιούτα των ΗΠΑ, συναντήθηκε ο Υφυπουργός Τουρισμού, κ. Μάνος Κόνσολας.</b>
      </p>
      <p>Στη συνάντηση συζητήθηκαν ζητήματα οικονομικής και τουριστικής συνεργασίας ανάμεσα στις δύο πλευρές.</p>
      <p>Τέθηκε το ζήτημα ενίσχυσης των πτήσεων προς την Ελλάδα, αλλά και η δυνατότητα κοινών δράσεων και προγραμμάτων τουριστικής προβολής, μέσα από την προοπτική διαμόρφωσης ενός μνημονίου συνεργασίας.</p>
      <p>Για το σκοπό αυτό συμφωνήθηκε να υπάρξει μια νέα συνάντηση το επόμενο διάστημα.</p>
      <p>Συζητήθηκαν, επίσης, τα ζητήματα της τουριστικής εκπαίδευσης με τον κ. Franz Kolb να ενημερώνει τον Έλληνα Υφυπουργό Τουρισμού για τις βέλτιστες πρακτικές στην τριτοβάθμια εκπαίδευση που έχει υιοθετήσει η Πολιτεία της Γιούτα.</p>
    </article>
  </body>
</html>