<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/patra-treis-anilikoi-einai-oi-drastes-tis-epithesis-se-sxoleio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T14:52:02+00:00"/>
    <meta property="og:title" content="Πάτρα : Τρεις ανήλικοι είναι οι δράστες της επίθεσης σε σχολείο"/>
    <meta property="og:description" content="Πρόκειται για δύο μαθητές γυμνασίου και για έναν μαθητή λυκείου"/>
  </head>
  <body>
    <article>
      <h1>Πάτρα : Τρεις ανήλικοι είναι οι δράστες της επίθεσης σε σχολείο</h1>
      <h2>Πρόκειται για δύο μαθητές γυμνασίου και για έναν μαθητή λυκείου</h2>
      <address><time datetime="2019-11-01T14:52:02+00:00">01 Nov 2019, 14:52</time> by <a rel="author">ΤοΒΗΜΑ Team</a></address>
      <p>Τρεις ανήλικοι μαθητές φέρονται ως οι δράστες της επίθεσης με μολότοφ σε σχολικό συγκρότημα της Πάτρας, το πρωί της περασμένης Τρίτης. Πρόκειται για δύο μαθητές γυμνασίου, ηλικίας 14 και 16 ετών αντίστοιχα, καθώς και για έναν 17χρονο μαθητή λυκείου.</p>
      <p>Ειδικότερα, σύμφωνα με πληροφορίες, αξιωματικοί του τμήματος της Κρατικής Ασφάλειας, στο πλαίσιο των ερευνών που έκαναν για την υπόθεση, προσήγαγαν σήμερα το πρωί στην Ασφάλεια Πατρών τους τρεις μαθητές, σε βάρος των οποίων σχηματίσθηκε δικογραφία πλημμεληματικού χαρακτήρα, αλλά δεν συνελήφθησαν, λόγω παρέλευσης του αυτοφώρου.</p>
      <p>
        <a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του</a>
      </p>
      <p>Όσον αφορά τα αίτια της επίθεσης στο σχολικό συγκρότημα, εξακολουθούν να παραμένουν υπό διερεύνηση.</p>
      <h3>Το χρονικό της επίθεσης</h3>
      <p>Την περασμένη Τρίτη άγνωστοι έριξαν βόμβες μολότοφ στο γραφείο του διευθυντή του 5ου Γυμνασίου Πάτρας, που στεγάζεται στο σχολικό συγκρότημα της πλατείας Μαρούδα.</p>
      <p>Από τη φωτιά προκλήθηκαν ζημιές, ενώ χάρη στην επέμβαση της Πυροσβεστικής δεν επεκτάθηκε σε σχολικές αίθουσες.</p>
      <p>Επίσης, οι άγνωστοι δράστες έσπασαν τζάμια και πόρτες του 5ου Γυμνασίου, ενώ προκάλεσαν φθορές και στο 5ο Λύκειο, που στεγάζεται στο ίδιο σχολικό συγκρότημα.</p>
      <p>Η δράση των αγνώστων ατόμων δεν σταμάτησε στα δύο προαναφερόμενα σχολεία, καθώς έριξαν βόμβες μολότοφ και σε γραφεία του 4ου Γυμνασίου, που συστεγάζεται στο ίδιο κτιριακό συγκρότημα, οι οποίες όμως δεν εξερράγησαν.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>