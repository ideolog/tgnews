<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543853.html/%D9%85%D9%82%D8%A7%D9%88%D9%85%D8%AA-%D9%85%D8%A7%DB%8C%D9%87-%D8%B9%D8%B2%D8%AA-%D9%88-%D8%A2%DB%8C%D9%86%D8%AF%D9%87-%D8%B1%D9%88%D8%B4%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T14:43:00+00:00"/>
    <meta property="og:title" content="مقاومت مایه عزت و آینده روشن است"/>
    <meta property="og:description" content="استاد حوزه و دانشگاه  مقاومت را مایه عزت و شرف و آینده روشن دانست و گفت: در تاریخ ایران اسلامی ثبت خواهد شد که شهدا چگونه در مقابل استکبار جهانی ایستادگی کردند و این ایستادگی پایه عزت و آینده روشن خواهد بود."/>
  </head>
  <body>
    <article>
      <h1>مقاومت مایه عزت و آینده روشن است</h1>
      <h2>استاد حوزه و دانشگاه:</h2>
      <address>
        <time datetime="2019-11-01T14:43:00+00:00">01 Nov 2019, 14:43</time>
      </address>
      <p>استاد حوزه و دانشگاه  مقاومت را مایه عزت و شرف و آینده روشن دانست و گفت: در تاریخ ایران اسلامی ثبت خواهد شد که شهدا چگونه در مقابل استکبار جهانی ایستادگی کردند و این ایستادگی پایه عزت و آینده روشن خواهد بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29301">عصر همدان</a>؛ حجت الاسلام محمدمهدی ماندگاری در یادواره  ۶۴۱ شهید شهرستان کبودراهنگ در مسجد جامع این شهر با اشاره به پیروزی حق علیه باطل اظهارکرد: فرهنگ جهاد علیه ظلم و استکبار، فرهنگی است که در طول تاریخ اسلام بارها به پیروزی رسیده است و فرهنگ جهاد در جامعه باید نهادینه شود.</p>
      <p>استاد حوزه و دانشگاه با توجه به لزوم توجه به الگو برداری شهدا از زندگی امام حسین علیه السلام گفت: شهدا از ماه محرم و صفر و زندگی امام حسین علیه السلام الگو گرفتند و این حرکت رمز زنده ماندن ابدی آن هاست.</p>
      <p>وی دومین الگوی شهدا را قرآن کریم دانست و افزود: به راستی که شهدا مصداق آیه شریف24 سوره توبه هستند، گروهی که خداوند آن ها را چنین توصیف می کند که براستی همه شما نمی توانید در زندگی خدا و رسولش را بیشتر از خود و خانواده تان دوست داشته باشید و شهدا نمونه کامل این ایثارگری در جامعه هستند.</p>
      <p>ماندگاری در توصیف قسمتی دیگر از مقام شهدا در قرآن اضافه کرد: آیه 3 سوره مبارکه صف در خصوص کسانی است که در راه خدا به صف می شوند و مجاهدت می کنند و در این راه استقامت می ورزند که نتیجه کار خود را در آیات پایانی سوره فجر خواهند دید که در بهشت خداوند وارد خواهند شد در حالیه خداوند متعال از آنان خشنود و آنان نیز از پروردگار قادر راضی هستند.</p>
      <figure>
        <img src="http://newsroom.dana.ir/content/upload/701063c4-8656-4566-811f-7f09bc4043fd.jpg"/>
      </figure>
      <p>وی ضمن گرامیداشت نام و یاد شهدا گفت و لزوم مقاومت در مقابل زیاده خواهی دشمنان اسلام بیان کرد: اسقامت و مقاومت در راه خدا تنها با گفتن الله الله ممکن نیست و در این را باید ایستادگی کرد.</p>
      <p>استاد حوزه و دانشگاه در پایان مقاومت را مایه عزت و شرف و آینده روشن دانست و خاطر نشان کرد: در تاریخ ایران اسلامی ثبت خواهد شد که شهدا چگونه در مقابل استکبار جهانی ایستادگی کردند و این ایستادگی پایه عزت و آینده روشن خواهد بود.</p>
      <p>انتهای پیام/</p>
    </article>
  </body>
</html>