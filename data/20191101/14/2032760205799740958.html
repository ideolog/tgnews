<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88444"/>
    <meta property="og:site_name" content="Denník politika"/>
    <meta property="article:published_time" content="2019-11-01T14:35:02+00:00"/>
    <meta property="og:title" content="General Motors na opravy sťahuje státisíce áut, dôvodom je chyba softvéru"/>
    <meta property="og:description" content="1.11.2019 (Webnoviny.sk) – Americká automobilka General Motors zvoláva na opravy viac ako 600 tisíc nákladných áut a vozidiel SUV, pretože chyba ich softvéru by mohla aktivovať brzdový systém, čo zvyšuje riziko nehody."/>
  </head>
  <body>
    <article>
      <h1>General Motors na opravy sťahuje státisíce áut, dôvodom je chyba softvéru</h1>
      <address><time datetime="2019-11-01T14:35:02+00:00">01 Nov 2019, 14:35</time> by <a rel="author">Webnoviny</a></address>
      <p>1.11.2019 (Webnoviny.sk) – Americká automobilka General Motors zvoláva na opravy viac ako 600 tisíc nákladných áut a vozidiel SUV, pretože chyba ich softvéru by mohla aktivovať brzdový systém, čo zvyšuje riziko nehody.</p>
      <p>Zvolávanie sa týka áut Chevrolet Silverado 1500, Chevrolet Suburban, Chevrolet Tahoe, GMC Sierra 1500 a GMC Yukon. Automobilka uviedla, že celosvetovo je potenciálne dotknutých 653 370 vozidiel, ale nijaké nehody neboli hlásené.</p>
      <p>Chyba softvéru by mohla spôsobiť, že vozidlo je ťahané na jednu stranu. Automobilka General Motors softvér zvolaných automobilov reprogramuje zdarma.</p>
      <p>Viac k témam: <a href="https://www.webnoviny.sk/tag/general-motors-gm/"><u>General Motors (GM)</u></a>, <a href="https://www.webnoviny.sk/tag/softver/"><u>softvér</u></a><br/>Zdroj: Webnoviny.sk – <a href="https://www.webnoviny.sk/general-motors-na-opravy-stahuje-statisice-aut-dovodom-je-chyba-softveru/"><u>General Motors na opravy sťahuje státisíce áut, dôvodom je chyba softvéru</u></a> © SITA Všetky práva vyhradené.</p>
    </article>
  </body>
</html>