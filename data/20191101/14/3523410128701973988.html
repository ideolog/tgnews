<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637371/%D8%A2%D8%AA%D8%B4-%D8%B2%D8%AF%D9%86-%D9%BE%D8%B1%DA%86%D9%85-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%AF%D8%B1-%D8%A8%DB%8C%D8%B1%D9%88%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T14:25:00+00:00"/>
    <meta property="og:title" content="آتش زدن پرچم رژیم صهیونیستی در بیروت"/>
    <meta property="og:description" content="معترضان لبنان با حضور در میدان «ریاض الصلح» بیروت، پرچم رژیم صهیونیستی را به آتش کشیدند و علیه این رژیم شعار دادند."/>
  </head>
  <body>
    <article>
      <h1>
        <a href="https://www.bultannews.com/fa/news/637371/%D8%A2%D8%AA%D8%B4-%D8%B2%D8%AF%D9%86-%D9%BE%D8%B1%DA%86%D9%85-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%AF%D8%B1-%D8%A8%DB%8C%D8%B1%D9%88%D8%AA">آتش زدن پرچم رژیم صهیونیستی در بیروت</a>
      </h1>
      <h2>معترضان لبنان با حضور در میدان «ریاض الصلح» بیروت، پرچم رژیم صهیونیستی را به آتش کشیدند و علیه این رژیم شعار دادند.</h2>
      <address><time datetime="2019-11-01T14:25:00+00:00">01 Nov 2019, 14:25</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، معترضان لبنانی بار دیگر در میدان «ریاض الصلح» واقع در مرکز<b> بیروت</b> پرچم <b>رژیم صهیونیستی</b> را به آتش کشیدند.</p>
      <p>بر اساس گزارش وبگاه «الأمه»، معترضان پس از آتش زدن پرچم رژیم صهیونیستی شعارهای «الموت لإسرائیل» (مرگ بر اسرائیل) و «ثوره ثوره» (انقلاب انقلاب) سر دادند.</p>
      <p>لبنان از ۱۷ اکتبر شاهد تظاهرات مسالمت‌آمیز در اعتراض به افزایش مالیات‌هایی است که قرار بود در بودجه ۲۰۲۰ وضع شود.</p>
      <p>از روز دوم تظاهرات‌ها مراکز رسمی بویژه بانک‌ها و مدارس تعطیل شده است. «سعد الحریری» نخست‌وزیر لبنان طرحی اصلاحی ارائه داد اما معترضان اعلام کردند این طرح مورد پذیرش آنها نیست. در نهایت با ادامه تظاهرات‌ها، الحریری استعفای خود را تقدیم کرد.</p>
      <p>معترضان لبنانی پیش‌تر نیز دو بار پرچم رژیم صهیونیستی را به آتش کشیده بودند.</p>
    </article>
  </body>
</html>