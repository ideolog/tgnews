<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/proti-nardepa-fedini-vidkrili-spravu-za-vislovlyuvannya-pro-zelenskiy-novini-ukrajini-50051116.html"/>
    <meta property="og:site_name" content="НВ"/>
    <meta property="article:published_time" content="2019-11-01T14:12:00+00:00"/>
    <meta property="og:title" content="Рябошапка підтвердив відкриття кримінальної справи через висловлювання нардепа Федини щодо Зеленського"/>
    <meta property="og:description" content="Генпрокурор Руслан Рябошапка підтвердив початок кримінального розслідування проти народного депутата від Євросолідарності Софії Федини через висловлювання щодо президента Володимира Зеленського."/>
  </head>
  <body>
    <article>
      <h1>Рябошапка підтвердив відкриття кримінальної справи через висловлювання нардепа Федини щодо Зеленського</h1>
      <h2>Генпрокурор Руслан Рябошапка підтвердив початок кримінального розслідування проти народного депутата від Євросолідарності Софії Федини через висловлювання щодо президента Володимира Зеленського.</h2>
      <address>
        <time datetime="2019-11-01T14:12:00+00:00">01 Nov 2019, 14:12</time>
      </address>
      <p>Про це він сказав у п’ятницю, 1 листопада, коментуючи повідомлення нардепа з парламентської фракції Слуга народу Олександра Качури, який написав на неї відповідну заяву, передає <a href="https://www.pravda.com.ua/rus/news/2019/11/1/7230730/">Українська правда</a>.</p>
      <p>Читайте також:<br/><a href="https://nv.ua/ukr/ukraine/politics/proti-nardepa-pochali-kriminalne-rozsliduvannya-za-vislovlyuvannya-pro-zelenskiy-novini-ukrajini-50051055.html">&amp;nbspПроти нардепа Федини розпочато кримінальне розслідування через висловлювання щодо Зеленського — Качура</a></p>
      <p>«Так, це правда. І не тільки він, а й багато народних депутатів зверталися з цього приводу. Провадження було відкрито у понеділок (28 жовтня), там очевидні ознаки злочину, за якими було відкрито провадження. Здається, ДБР зараз розслідує», — заявив Рябошапка.</p>
      <p>Нагадаємо, обговорюючи хамство Зеленського під час його спілкування з добровольцями у Золотому 26 жовтня Федина та волонтерка Маруся Звіробій під час трансляції у Facebook висловили припущення, що під час однієї з таких поїздок президент може потрапити під обстріл або стати жертвою замаху.</p>
      <p>Читайте також:<br/><a href="https://nv.ua/ukr/ukraine/politics/zelenskiy-v-zolotomu-shcho-skazav-prezident-chogo-hochut-veterani-reakciya-merezhi-novini-ukrajini-50050144.html">&amp;nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу</a></p>
      <p>У Слузі народу ці слова сприйняли як «погрозу» і «заклик до заколоту», у зв’язку з чим <a href="https://nv.ua/ukr/ukraine/politics/zagroza-zamahu-na-zelenskogo-sluga-narodu-zablokuvala-tribunu-radi-novini-ukrajini-50050405.html">заблокували трибуну Верховної Ради.</a></p>
      <p>Після цього <a href="https://nv.ua/ukr/ukraine/politics/sofiya-fedina-rozpovila-pro-pogrozi-novini-ukrajini-50050427.html">Федині почали приходити повідомлення з погрозами</a>, в яких йшлося, що на неї чекає доля <a href="https://nv.ua/specials/katerina-handziuk.html">Каті Гандзюк</a>.</p>
    </article>
  </body>
</html>