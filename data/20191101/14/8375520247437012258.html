<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/nardep-poturajev-vistupiv-za-legalizaciyu-prostituciji-637055.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T14:59:28+00:00"/>
    <meta property="og:title" content="Нардеп Потураєв виступив за легалізацію проституції"/>
    <meta property="og:description" content="Микита Потураєв: Якщо ми щось не зробимо з цим ринком секспослуг, то в нас постійно будуть проблеми"/>
  </head>
  <body>
    <article>
      <h1>Нардеп Потураєв виступив за легалізацію проституції</h1>
      <address>
        <time datetime="2019-11-01T14:59:28+00:00">01 Nov 2019, 14:59</time>
      </address>
      <h4>Микита Потураєв: Якщо ми щось не зробимо з цим ринком секспослуг, то в нас постійно будуть проблеми</h4>
      <p>Депутат Верховної Ради від фракції «Слуга народу» Микита Потураєв виступає за легалізацію проституції. Про це він повідомив журналістам у кулуарах Верховної Ради.</p>
      <p>«Існує підтверджена статистика, що в таких країнах, як наша - країнах третього світу - тільки легалізація секспослуг дозволяє стабілізувати темпи поширення ВІЛ/СНІДу. Тому що тоді ми контролюємо цей процес, а зараз ми не контролюємо. У нас навіть немає, щоб ви розуміли, верифікованої інформації про кількість співробітниць у цій сфері та співробітників. У нас накладається історія з ін'єкційною наркоманією на історією з проституцією», - сказав Потураєв.</p>
      <p>Політик зазначив, що питання проституції не актуальне, а парламент не підтримає відповідний законопроєкт.</p>
      <p>«Законопроєкт такий існує насправді. Він не досконалий, але з ним можна працювати. Я просто не впевнений, що з таким ставленням до цих питань ми його приймемо, що ми його навіть почнемо розглядати... Якщо ми щось не зробимо з цим ринком, то в нас постійно будуть проблеми», - підкреслив він.</p>
      <p>Нагадаємо, у Верховній Раді днями стався скандал. Кореспондент <a href="https://glavcom.ua/columns/yuriybutusov/narodniy-deputat-yakiy-v-sesiyniy-zali-zamovlyav-sobi-poviyu-maje-proyti-poligraf-636451.html">сфотографував в сесійній залі Верховної Ради листування депутата від «Слуги народу» Богдана Яременка в чатах знайомств</a>.</p>
      <p>Парламентар поспілкувався з однією з дівчат, яка запропонувала йому своїх сексуальні послуги за матеріальну винагороду. Дівчина описала умови надання інтимних послуг і вказала, що година її послуг коштує 100 доларів. </p>
      <p>Спочатку Яременко заявив, що все це було лише «провокацією». Втім, йому ніхто не повірив та у середу ввечері він написав інший <a href="https://glavcom.ua/news/seksskandal-u-radi-nardep-yaremenko-vibachivsya-pered-druzhinoyu-ditmi-i-zelenskim-636531.html">пост у соцмережах, де вибачився</a> перед дружиною, дітьми і Зеленським. </p>
      <p>31 жовтня Яременко нагадав про кримінальну відповідальність за порушення таємниці листування.</p>
      <blockquote><b>Дивіться також:<br/></b>   •  <b><a href="https://glavcom.ua/photo/seksskandal-u-radi-naysmishnishi-fotozhabi-yakimi-vibuhnula-merezha-636567.html">Сексскандал у Раді. Найсмішніші фотожаби, якими вибухнула мережа</a></b></blockquote>
      <related>
        <a href="https://glavcom.ua/country/politics/radnik-komandi-zelenskogo-rozpoviv-chomu-ne-vstupatime-v-partiyu-sluga-narodu-617307.html"/>
        <a href="https://glavcom.ua/news/zakliki-vbiti-zelenskogo-partiya-sluga-narodu-zrobila-zayavu--636061.html"/>
        <a href="https://glavcom.ua/news/avtor-spicha-vi-nihto-poyasniv-dlya-chogo-vin-ce-kazav-slugam-narodu-v-truskavci-615130.html"/>
      </related>
    </article>
  </body>
</html>