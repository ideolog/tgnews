<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursa-ovasindan80-bin-ton-deveci-213878h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T14:58:02+00:00"/>
    <meta property="og:title" content="Bursa Ovası'ndan 80 bin ton deveci"/>
    <meta property="og:description" content="Bursa Tarım Kooperatifleri Birliği Yönetim Kurulu Başkanı Osman Özkan, deveci armudunda bu yıl 70-80 bin rekolte olduğunu söyledi."/>
  </head>
  <body>
    <article>
      <h1>Bursa Ovası'ndan 80 bin ton deveci</h1>
      <h2>Bursa Tarım Kooperatifleri Birliği Yönetim Kurulu Başkanı Osman Özkan, deveci armudunda bu yıl 70-80 bin rekolte olduğunu söyledi.</h2>
      <address>
        <time datetime="2019-11-01T14:58:02+00:00">01 Nov 2019, 14:58</time>
      </address>
      <p>Türkiye'nin armut bahçesi olarak bilinen ve üründe ülke ortalamasının 4 katı verim elde edilen Gürsu Ovası'nda deveci armudu hasadı sona erdi. Söz konusu ürün kilogram başına toptan 2-3 liradan satılıyor. Bursa Tarım Kooperatifleri Birliği Yönetim Kurulu Başkanı Osman Özkan, yaptığı açıklamada, üreticilerin iyi bir sezon geçirdiklerini belirtti. Ekim ayında başlayan hasat sonrası rekolte seviyesinin de fiyatların da üreticiyi memnun ettiğini vurgulayan Özkan, ‘'Rekolte geçen yılın altında değil, 70-80 bin ton rekolte var'' dedi. Özkan, deveci cinsi armudun bir adedinin 1 kilogram ağırlığa kadar ulaşabildiğini ifade etti.</p>
      <p>
        <b>TOPTAN FİYATI 2-3 LİRA ARASINDA</b>
      </p>
      <p>Bu sene yeterli yağış alınmasa da Gürsu Ovası'nın sulanabilen bir bölge olduğunu dile getiren Özkan, ‘'Son zamanlarda bazı ağaçlarda 'psilla' denilen bir hastalıkla karşılaştık ancak fazla sıkıntıya yol açmadı. Devecinin bu yıl ortalama toptan fiyatı 2-3 lira arasında seyretti. Güzel bir para. Geçen yıl en yüksek 2 liraydı'' diye konuştu. Toplandıktan sonra soğuk hava depolarına gönderilen ürünün ağırlıklı olarak iç piyasaya verildiğini kaydeden Özkan, yurt dışında ise özellikle Arap ülkeleri ve Rusya'ya ürün gönderdiklerini ifade etti. İlçede ‘iyi tarım' uygulaması yapıldığına dikkati çeken Özkan, üretim sürecinin bu kapsamda aranan kriterlere uygunluk bakımından denetlendiğini anlattı.</p>
    </article>
  </body>
</html>