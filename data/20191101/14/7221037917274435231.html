<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kemal-tancadan-konkordato-basvurusu/926053"/>
    <meta property="og:site_name" content="medya faresi"/>
    <meta property="article:published_time" content="2019-11-01T14:35:00+00:00"/>
    <meta property="og:title" content="Kemal Tanca’dan konkordato başvurusu"/>
    <meta property="og:description" content="Ayakkabı sektöründe en büyük mağaza zincirine sahip markalarından Kemal Tanca konkordato başvurusunda bulundu. Mahkeme, konkordato talebini incelemek için ünlü ayakkabı markasının mali tablosunu incelemesi için bilirkişiden rapor istedi."/>
  </head>
  <body>
    <article>
      <h1>Kemal Tanca’dan konkordato başvurusu</h1>
      <h2>Ayakkabı sektöründe en büyük mağaza zincirine sahip markalarından Kemal Tanca konkordato başvurusunda bulundu. Mahkeme, konkordato talebini incelemek için ünlü ayakkabı markasının mali tablosunu incelemesi için bilirkişiden rapor istedi.</h2>
      <address>
        <time datetime="2019-11-01T14:35:00+00:00">01 Nov 2019, 14:35</time>
      </address>
      <p>Türkiye’de 150’ye yakın mağazası bulunan Kemal Tanca markası da konkordato talebiyle mahkemeye başvurdu.</p>
      <p>Markanın sahibi Tamer Tanca, avukatı aracılığıyla İstanbul Asliye Ticaret Mahkemesi’ne başvurarak konkordato talebinde bulundu.</p>
      <p>Talebi değerlendiren mahkeme, başvuru tarihinden itibaren 90 günlük süreyi aşıp aşmadığı, ibraz edilen mali tablo ve belgelerin mevzuat hükümlerine uygun şekilde düzenlenip düzenlenmediği ve konkordato talep eden davacıların (markanın) borçlu olduğu kişilerin sayısı ile konkordatoya tabi borç miktarının tespiti konularında dosya üzerinde bilirkişi incelemesi yapılmasına karar verdi.</p>
      <h3>KONKORDATO İÇİN RAPOR BEKLENİYOR</h3>
      <p>Mahkeme geçici konkordato talebinin en kısa sürede değerlendirilip sonuçlanması için bilirkişiye bir günlük süre içinde ön rapor tanzim etmesine, gelen rapor doğrultusunda da konkordato için geçici mühlet verilip verilmeyeceğine karar verdi.</p>
      <p>
        <i>
          <b>
            <a href="https://www.sozcu.com.tr/2019/ekonomi/son-dakika-kemal-tancadan-konkordato-basvurusu-5425441/">(Sözcü)</a>
          </b>
        </i>
      </p>
    </article>
  </body>
</html>