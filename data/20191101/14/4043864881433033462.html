<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230752/"/>
    <meta property="og:site_name" content="Українська правда"/>
    <meta property="article:published_time" content="2019-11-01T14:57:01+00:00"/>
    <meta property="og:title" content="Зима близько: Гончарук вказав, кого звинувачувати у разі проблем з опаленням"/>
    <meta property="og:description" content="У газових сховищах України накопичено 21 млрд кубометрів газу, відповідальність за належне теплопостачання в домівках українців лежить на місцевій владі."/>
  </head>
  <body>
    <article>
      <h1>Зима близько: Гончарук вказав, кого звинувачувати у разі проблем з опаленням</h1>
      <address>
        <time datetime="2019-11-01T14:57:01+00:00">01 Nov 2019, 14:57</time>
      </address>
      <p>У газових сховищах України накопичено 21 млрд кубометрів газу, відповідальність за належне теплопостачання в домівках українців лежить на місцевій владі.</p>
      <p><b>Джерело:</b> <a href="https://www.facebook.com/PMHoncharuk/photos/a.122337865812800/143997956980124/?type=3&amp;__xts__%5B0%5D=68.ARBwCo2mys1Z_tetD8rJ0llsjdnKOQuskgbJRt9JokPq-ictTGBXCNdUJ59u_DAf7fMhSQD7fOqCwoQ5dzDc0HYMr04ODgjtVZ4vBFeeRe1QiXBUTRdsl1nBLU6FTdNooLrZMTzF7sjqE08qTljGsAK8_kZ9JM8MZZan9tHWpOBUnTFkD7gOQm8Lar2F8eOCBRb_TAq1Xsffl22i29FNhEOoZQrwqUrEonb8Gocl1vd9Rl-PePPKVd7U-OEig4k1m8UgDhdLzk50wAu4yOPUG1rIvwiweLO0bZWVmIlupJsh-8fqaQe5zIkvWXr2wOYEkx-4M2W9AlG3_cm__C0H-eQ&amp;__tn__=-R">facebook</a> прем’єр-міністра України Олексія Гончарука</p>
      <p><b>Дослівно:</b> "Зима близько! Уряд зі свого боку зробив усе, щоб опалювальний сезон пройшов вчасно та без проблем.</p>
      <p>Цього тижня я ще раз особисто перевірив готовність усіх газових сховищ до зими. У нас рекордні 21 млрд. м куб газу, працюють одночасно усі 11 сховищ.</p>
      <p>Тепер вся відповідальність за тепло в домівках взимку в кожному конкретному місті — виключно на місцевій владі".</p>
      <p><b>Деталі:</b> Гончарук повідомив, що наразі три області ще мають борги перед Нафтогазом. Через це в деяких українських містах опалювальний сезон може початись з затримкою.</p>
      <p>Він заявив, що доручив очільникам Дніпропетровської, Львівської та Кіровоградської областей забезпечити у повному обсязі початок опалювального сезону</p>
      <p><b>Дослівно:</b> "Чекаю на звіт по результатам зробленої роботи. Особисто триматиму на контролі це питання! Уряд буде жорстко реагувати на будь-який саботаж та затримку старту опалення в містах".</p>
      <p>
        <b>Нагадуємо:</b>
      </p>
      <ul>
        <li>Україна <a href="https://www.epravda.com.ua/news/2019/10/25/652980/">збільшила</a> обсяги газу у підземних сховищах до 21,6 мільярдів кубометрів - це найбільший за останні 10 років рівень.</li>
        <li>В Києві опалювальний сезон <a href="https://www.pravda.com.ua/news/2019/10/25/7230038/">стартував</a> 25 жовтня.</li>
      </ul>
      <related>
        <a href="https://www.epravda.com.ua/news/2019/10/31/653193/"/>
        <a href="https://www.pravda.com.ua/news/2019/10/31/7230613/"/>
        <a href="https://www.epravda.com.ua/news/2019/10/30/653139/"/>
      </related>
    </article>
  </body>
</html>