<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10603--semifinalove-prokleti-prolomeno-jebavy-si-zahraje-v-eckentalu-po-dvou-letech-znovu-o-titul"/>
    <meta property="og:site_name" content="Tenisový svět"/>
    <meta property="article:published_time" content="2019-11-01T14:30:00+00:00"/>
    <meta property="og:title" content="Semifinálové prokletí prolomeno! Jebavý si zahraje v Eckentalu po dvou letech znovu o titul"/>
    <meta property="og:description" content="Roman Jebavý konečně prolomil dlouhé čekání na finálovou účast ve čtyřhře! Elitní český deblista skončil před branami finále celkem desetkrát v řadě, černou sérii ukončil až v oblíbeném Eckentalu. Jebavý může získat na podniku poblíž Norimberka po dvou letech další titul. A znovu je u toho jeho nizozemský parťák Sander Arends."/>
  </head>
  <body>
    <article>
      <h1>Semifinálové prokletí prolomeno! Jebavý si zahraje v Eckentalu po dvou letech znovu o titul</h1>
      <address>
        <time datetime="2019-11-01T14:30:00+00:00">01 Nov 2019, 14:30</time>
      </address>
      <p>
        <b>Roman Jebavý konečně prolomil dlouhé čekání na finálovou účast ve čtyřhře! Elitní český deblista skončil před branami finále celkem desetkrát v řadě, černou sérii ukončil až v oblíbeném Eckentalu. Jebavý může získat na podniku poblíž Norimberka po dvou letech další titul. A znovu je u toho jeho nizozemský parťák Sander Arends.</b>
      </p>
      <p>Právě s osmadvacetiletým nizozemským tenistou se Jebavý domluvil před dvěma lety na spolupráci pro turnaj Eckentalu. Česko-nizozemskému páru se náramně dařilo a dokráčel si tehdy pro turnajový vavřín. </p>
      <p>Od té doby Jebavý s Arendsem společně nehráli. Až nyní v Eckentalu znovu spojili síly.</p>
      <p>Nasazeným jedničkám místního challengeru se opět daří a po třech výhrách si zajistili postup do finále. Naposledy si v pátečním semifinálovém střetnutí poradili s pátem Bemelmans, Masur za 78 minut po setech 6:4, 3:6 a 10:7.</p>
      <p>Pro Jebavého byla páteční výhra jistě speciální, neboť prolomil dlouhé semifinálové prokletí. Elitní český deblistka totiž skončil před branami finále hned desetkrát v řadě.</p>
      <p>Pojedenácté už to Jebavému vyšlo a o víkendu bude mít příležitost získat druhý titul v této sezoně. Ten první slavil na začátku února na turnaji ATP v argentinské Córdobě.</p>
      <p><b>Cesta Romana Jebavého turnajem v Eckentalu 2019</b><br/>Jebavý, Arends (NED) – Bemelmans, Masur (BEL/GER)6:4, 3:6, 10:7 – semifinále<br/>Jebavý, Arends (NED) – Cacič, Sančič (SRB/CRO) 6:2, 7:6(6) – čtvrtfinále<br/>Jebavý, Arends (NED) – Hofmann, Schifris (oba GER) 7:5, 6:3 – první kolo</p>
      <footer>Jan Havlovic, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10418--video-foto-schytal-poradnou-pecku-do-oka-nevedel-jsem-co-se-deje-priznal-jebavy"/>
        <a href="https://www.tenisovysvet.cz/article/detail/9745--jebaveho-nakopla-bratislava-se-serenou-by-si-klidne-zahral"/>
      </related>
    </article>
  </body>
</html>