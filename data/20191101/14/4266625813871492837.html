<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rada_uhvalyla_zakonoproiekt_pro_zapobigannya_vidmyvannyu_dohodiv_oderzhanyh_1681575"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T14:05:00+00:00"/>
    <meta property="og:title" content="Рада ухвалила законопроєкт про запобігання відмиванню доходів, одержаних злочинним шляхом"/>
    <meta property="og:description" content="Верховна Рада ухвалила за основу законопроєкт №2179 про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення."/>
  </head>
  <body>
    <article>
      <h1>Рада ухвалила законопроєкт про запобігання відмиванню доходів, одержаних злочинним шляхом</h1>
      <address>
        <time datetime="2019-11-01T14:05:00+00:00">01 Nov 2019, 14:05</time>
      </address>
      <p>
        <b>Верховна Рада ухвалила за основу законопроєкт №2179 про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення.</b>
      </p>
      <p>Трансляцію наживо веде телеканал ZIK.</p>
      <p>За відповідне рішення проголосували 278 нардепів.</p>
      <p>Як зазначається у пояснювальній записці, проєктом Закону пропонується комплексно удосконалити національне законодавство у сфері фінансового моніторингу, зокрема щодо:</p>
      <ul>
        <li>запровадження загальноприйнятої термінології у сфері запобігання та протидії легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення та її суті до міжнародної;</li>
        <li>застосування ризик-орієнтованого підходу суб’єктами первинного фінансового моніторингу (СПФМ) при проведенні належної перевірки своїх клієнтів та відповідно перехід до кейсового звітування про підозрілі операції (діяльність) своїх клієнтів;</li>
        <li>збільшення порогової суми та зменшення кількості ознак для обов’язкового звітування про фінансові операції, про які СПФМ (банки, страховики, кредитні спілки, ломбарди, біржі, платіжні організації та інші фінансові установи) зобов’язані були повідомляти Держфінмоніторинг, а саме залишається обов’язок повідомляти про фінансові операції на суму більше 400 тис. грн. (зараз 150 тис. грн.) та пов’язані з готівкою, переказом коштів за кордон, політично значущими особами та клієнтами з держав, що не виконують рекомендації міжнародних, міжурядових організацій, що провадять діяльність в антилегалізаційній сфері;</li>
        <li>розширення кола СПФМ, які будуть повідомляти Держфінмоніторинг про підозрілі фінансові операції, – особами, які надають інформаційно-консультаційні послуги з питань оподаткування;</li>
        <li>удосконалення процедури розкриття суб’єктами господарювання своїх кінцевих бенефіціарних власників (контролерів) та посилення вимог до виявлення СПФМ бенефіціарних власників своїх клієнтів;</li>
        <li>запровадження міжнародного інструментарію замороження активів та регламентація дій СПФМ із активами, що пов’язані з тероризмом та його фінансуванням;</li>
        <li>удосконалення законодавчих аспектів, які впливають на якість розслідування злочинів з легалізації (відмивання) доходів, одержаних злочинним шляхом;</li>
        <li>удосконалення положень законодавства, що забезпечують конфіденційність факту отримання та виконання СПФМ запитів, рішень та доручень Держфінмоніторингу, та, як наслідок, захист СПФМ від погроз, дискримінаційних дій та інших негативних наслідків, пов’язаних з виконанням заходів з первинного фінансового моніторингу;</li>
        <li>перехід до відстеження грошових переказів як інструменту для запобігання, виявлення та розслідування випадків відмивання грошей та фінансування тероризму, а також для здійснення обмежувальних заходів.</li>
      </ul>
      <p>Проєкт Закону вводить обов’язок для платіжних систем:</p>
      <ul>
        <li>супроводжувати грошові перекази інформацією про платника та одержувача переказу;</li>
        <li>забезпечувати наявність та повноту інформації про платника та одержувача платежу;</li>
        <li>встановлювати запобіжні заходи, спрямовані на протидію маніпуляціям з грошима, одержаними від злочинів, пов’язаних з легалізацією (відмиванням) доходів, одержаних злочинним шляхом, фінансуванням тероризму.</li>
      </ul>
      <p>Онлайн-трансляція ранкового засідання парламенту доступна за <a href="https://zik.ua/news/2019/11/01/rankove_zasidannya_verhovnoi_rady__onlayntranslyatsiya_1681065">посиланням</a>.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/razumkov_zakryv_rankove_zasidannya_rady_1681633"/>
        <a href="https://zik.ua/news/2019/11/01/ksu_vyznav_zakonoproiekt_pro_skasuvannya_advokatskoi_monopolii_1681609"/>
        <a href="https://zik.ua/news/2019/11/01/rada_hoche_zasluhaty_zvit_golovy_antymonopolnogo_komitetu_1681539"/>
        <a href="https://zik.ua/news/2019/11/01/nato_predyavlyaie_nabir_nichym_ne_obruntovanyh_pretenziy_i_zvynuvachen__mzs_1681661"/>
      </related>
    </article>
  </body>
</html>