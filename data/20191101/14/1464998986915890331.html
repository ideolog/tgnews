<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/one-kilo-rice-for-one-kilo-plastic-telanga-collector"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-01T14:58:00+00:00"/>
    <meta property="og:title" content="ഒരു കിലോ പ്ലാസ്റ്റിക്കിന് ഒരു കിലോ അരി; വ്യത്യസ്ത ആശയവുമായി കളക്ടർ  സി നാരായണ റെഡ്‌ഡി"/>
    <meta property="og:description" content="മുളഗ്: തെലുങ്കാന സംസ്ഥാനത്തിലെ മുളഗ് ജില്ലാ കളക്‌ടർ സി നാരായണ റെഡ്‌ഡിയാണ് വ്യത്യസ്തമായ ആശയവുമായി മുന്നോട്ട് വന്നിരിക്കുന്നത്. ഒരു കിലോ പ്ലാസ്റ്റിക്കിന് ഒരു കിലോ അരി എന്ന ആശയത്തിലൂടെ പ്ലാസ്റ്റിക്കിനെ നിർമ്മാജനം ചെയ്യുക എന്ന..."/>
  </head>
  <body>
    <article>
      <h1>ഒരു കിലോ പ്ലാസ്റ്റിക്കിന് ഒരു കിലോ അരി; വ്യത്യസ്ത ആശയവുമായി കളക്ടർ  സി നാരായണ റെഡ്‌ഡി</h1>
      <address><time datetime="2019-11-01T14:58:00+00:00">01 Nov 2019, 14:58</time> by <a rel="author" href="http://anweshanam.com/author/veena" target="_blank">veena</a></address>
      <p>മുളഗ്: തെലുങ്കാന സംസ്ഥാനത്തിലെ മുളഗ് ജില്ലാ കളക്‌ടർ സി നാരായണ റെഡ്‌ഡിയാണ് വ്യത്യസ്തമായ ആശയവുമായി മുന്നോട്ട് വന്നിരിക്കുന്നത്. ഒരു കിലോ പ്ലാസ്റ്റിക്കിന് ഒരു കിലോ അരി എന്ന ആശയത്തിലൂടെ പ്ലാസ്റ്റിക്കിനെ നിർമ്മാജനം ചെയ്യുക എന്ന ലക്ഷ്യത്തോടെയാണ് കളക്‌ടർ ഈ ആശയം മുന്നോട്ട് വെച്ചത്. ഗ്രാമങ്ങളിലാണ് ഈ പദ്ധതിയ്ക്ക് അദ്ദേഹം തുടക്കം കുറിച്ചിരിക്കുന്നത്. ഗ്രാമങ്ങളിലെ ജനങ്ങൾക്ക് അരിയുടെ ആവശ്യമുള്ളതിനാലാണ് ഈ പദ്ധതി അവിടെനിന്ന് ആരംഭിച്ചത്. ഇതിനെത്തുടർന്ന് 174 ഗ്രാമങ്ങളിൽ ഈ പദ്ധതി വ്യാപിപ്പിക്കുകയും കളക്‌ടറുടെ ആശയത്തിന് പിന്തുണച്ചുകൊണ്ട് 450 കിന്റൽ അരിയും 6 ലക്ഷം രൂപ സംഭാവനയായും ലഭിച്ചു.</p>
      <p>ഒക്ടോബർ 16 മുതൽ 26 വരെയായിരുന്നു ഗ്രാമങ്ങളെ പ്ലാസ്റ്റിക്ക് വിമുക്തമാക്കുക പദ്ധതി ആവിഷ്കരിച്ചത്. 10 ദിവസംകൊണ്ട് 31000 കിലോ പ്ലാസ്റ്റിക്കാണ് ശേഖരിച്ചത്. ആദ്യം ഈ പദ്ധതിയുമായി ഗ്രാമവാസികൾ സഹകരിച്ചില്ലങ്കിലും പിന്നീട് പൂർണ്ണ പിന്തുണ ലഭിച്ചുവെന്നാണ് കളക്‌ടർ വ്യക്തമാക്കുന്നത് . ശേഖരിച്ച പ്ലാസ്റ്റിക്ക് ഏജൻസികളുമായി ചേർന്ന് പുനരുത്പാദനം നടത്തും. സമാഹരിച്ച് തുക കൊണ്ട് ഗ്രാമങ്ങളിൽ രണ്ടും മൂന്നും തയ്യൽകാരെ നിയമിക്കുകയും   ഉപയോഗശൂന്യമായ വസ്ത്രങ്ങൾ ശേഖരിച്ച്  35000  ത്തോളം തുണി സഞ്ചികൾ  നിർമ്മിക്കുകയും ചെയ്യും.പൂർണമായി പ്ലാസ്റ്റിക് നിർമജനമാണ് ഇത്തരം പ്രവർത്തികളിലൂടെ കളക്ടർ ലക്ഷ്യമിടുന്നത്.<br/> </p>
    </article>
  </body>
</html>