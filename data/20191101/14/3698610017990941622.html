<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/skorochennya-chiselnosti-komah-viyavilosya-masshtabnishim-za-peredbachuvane-328137_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T14:53:00+00:00"/>
    <meta property="og:title" content="Скорочення чисельності комах виявилося масштабнішим за передбачуване"/>
    <meta property="og:description" content="У багатьох регіонах чисельність комах скоротилася на третину."/>
  </head>
  <body>
    <article>
      <h1>Скорочення чисельності комах виявилося масштабнішим за передбачуване</h1>
      <h2>У багатьох регіонах чисельність комах скоротилася на третину.</h2>
      <address>
        <time datetime="2019-11-01T14:53:00+00:00">01 Nov 2019, 14:53</time>
      </address>
      <p>Міжнародна група вчених заявила про те, що скорочення чисельності <a href="https://dt.ua/TECHNOLOGIES/vcheni-zayavili-pro-strimke-skorochennya-chiselnosti-komah-po-vsomu-svitu-291599_.html"><b>комах</b></a> по всьому світу виявилося набагато масштабнішим, ніж вважалося до цього. За словами дослідників, у багатьох регіонах чисельність комах вже скоротилася на третину, повідомляє <a href="https://phys.org/news/2019-10-insect-decline-extensive.html">Phys.org.</a></p>
      <p>У ході дослідження вчені вивчили дані про групи комах у трьох регіонах Німеччини в період з 2008 по 2017 рік. Усього їм вдалося зібрати близько мільйона комах на 300 різних ділянках. Виявилося, що скорочення чисельності справедливе для 2700 відомих видів комах, а багатьох з них можна знайти в місцях, де вони зустрічалися раніше.</p>
      <p>Вчені зазначають також, що біомаса комах у лісах з 2008 року зменшилася на 40%. Для луків ці цифри виявилися ще страшнішими: у деяких регіонах чисельність комах становить лише третину від попереднього рівня. Найбільше постраждали луки, які оточені землями сільськогосподарського призначення. В лісах найбільше скоротилася чисельність комах, які долають великі відстані.</p>
      <p>"Скорочення чисельності за 10 років стало для нас повною несподіванкою, воно лякає, але все-таки вписується в картину, яку демонстрували попередні дослідження", - заявив один з учених Вольфганг Вайссер.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені з Австралії та Китаю провели глобальне дослідження наукових робіт, присвячених комахам, які були написані в останні 40 років, і прийшли до висновку про те, що<a href="https://dt.ua/TECHNOLOGIES/rizik-globalnogo-vimirannya-komah-viyavivsya-vischim-za-peredbachuvaniy-vcheni-302403_.html"><b> в найближчі десятиліття можуть вимерти більше 40% видів комах</b></a>. Найбільша загроза нависла над метеликами, бджолами і гнойовими жуками.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>