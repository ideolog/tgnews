<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/entra-nellasilo-e-uccide-a-coltellate-bimbo-che-dorme-satana-mi-ha-detto-di-farlo/1944252/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T14:39:04+00:00"/>
    <meta property="og:title" content="Entra nell’asilo e uccide a coltellate bimbo che dorme/ “Satana mi ha detto di farlo”"/>
    <meta property="og:description" content="Entra nell'asilo e uccide a coltellate bimbo di 6 anni che stava dormendo. “Satana mi ha detto di farlo”, ha dichiarato l'assassino dopo l'omicidio."/>
  </head>
  <body>
    <article>
      <h1>Entra nell’asilo e uccide a coltellate bimbo che dorme/ “Satana mi ha detto di farlo”</h1>
      <h2>Entra in un asilo e uccide a coltellate bambino di 6 anni che stava dormendo. “Satana mi ha detto di farlo”, ha dichiarato 36enne agli inquirenti dopo l’omicidio</h2>
      <address><time datetime="2019-11-01T14:39:04+00:00">01 Nov 2019, 14:39</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Entra nell’asilo e uccide a coltellate un bimbo di 6 anni: è successo in <a href="https://www.ilsussidiario.net/news/ubriaca-gli-amici-li-uccide-e-li-divora-russia-51enne-arrestato-per-cannibalismo/1943859/"><b>Russia</b></a>, dove un uomo di 36 anni è stato fermato e trasportato in procura per rispondere dell’omicidio. Si chiama <b>Denis Pozdeev</b> e agli inquirenti ha dichiarato: «<i>Sentivo le voci. Satana mi ha detto di farlo</i>». Poche ore prima aveva ucciso <b>Kiril Savenkov</b> mentre dormiva nella stanza adibita al riposo dell’asilo nido Skazka, nella piccola cittadina di porto Naryan-Mar, nella Regione Autonoma Nenets. L’uomo si era intrufolato nel locale dove tutti i bambini dormivano, senza essere fermato dalla security. Ne ha scelto uno e col coltello che aveva con sé gli ha tagliato il collo. Il bambino di 6 anni è morto tra le braccia di uno dei maestri prima che arrivassero i soccorsi. Gli altri membri dello staff, invece, provavano a non far scappare l’assassino in attesa che arrivasse la polizia. Il piccolo Kiril avrebbe cominciato il primo anno di elementari il prossimo anno.</p>
      <h4>ENTRA NELL’ASILO E UCCIDE BIMBO A COLTELLATE: “SATANA MI HA DETTO DI FARLO”</h4>
      <p>L’assassino, guidato da presunte voci nella sua testa, ha rubato il futuro del bambino di 6 anni e la sua vita. Le voci, riportano i media di Naryan-Mar, assomiglierebbero molto alle allucinazioni provocate da un mix di alcol e droghe. Agli inquirenti <b>Denis Pozdeev</b> ha spiegato di essere entrato per errore nell’asilo nido, pilotato dalle alterazioni del suo stato psichico. Ma la polizia, che ha messo a soqquadro il suo appartamento, avrebbe trovato dei fogli sui quali erano annotate le informazioni proprio su quel posto, con gli orari di apertura, i bambini che lo frequentavano e i dettagli sulle loro vite. Ora la Procura ha aperto diversi fascicoli contro differenti persone. Nel mirino non c’è solo il 36enne, accusato di omicidio di minore, invece per negligenza e mancanza di criteri di sicurezza per i gestori dello Skazka. La sicurezza infatti non ha fermato l’uomo che così è entrato nella stanza dove i bambini facevano un pisolino nel tardo pomeriggio.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/regina-elisabetta-rito-per-scacciare-fantasma-lady-diana-non-un-esorcismo-ma/1944674/"/>
        <a href="https://www.ilsussidiario.net/news/chernobyl-boom-di-turisti-dopo-serie-tv-oltre-100mila-sfidano-radiazioni-e-record/1944526/"/>
        <a href="https://www.ilsussidiario.net/news/terza-guerra-mondiale-lindia-divide-il-kashmir-e-aumenta-le-tensioni-con-la-cina/1944329/"/>
        <a href="https://www.ilsussidiario.net/news/guerra-in-siria-frattini-gli-errori-dellue-che-hanno-regalato-erdogan-alla-russia/1943971/"/>
        <a href="https://www.ilsussidiario.net/news/dresda-proclama-stato-demergenza-nazismo-sempre-piu-violenze-da-estrema-destra/1944407/"/>
        <a href="https://www.ilsussidiario.net/news/impeachment-trump-al-via-inchiesta-ufficiale-presidente-usa-caccia-alle-streghe/1944104/"/>
      </related>
    </article>
  </body>
</html>