<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rada-pidtrimala-zakonoprojekt-pro-zapobigannya-vidmivannyu-dohodiv-637051.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T14:48:00+00:00"/>
    <meta property="og:title" content="Рада підтримала законопроєкт про запобігання відмиванню доходів"/>
    <meta property="og:description" content="За проєкт закону №2179 проголосували 278 депутатів"/>
  </head>
  <body>
    <article>
      <h1>Рада підтримала законопроєкт про запобігання відмиванню доходів</h1>
      <address>
        <time datetime="2019-11-01T14:48:00+00:00">01 Nov 2019, 14:48</time>
      </address>
      <h4>За проєкт закону №2179 проголосували 278 депутатів</h4>
      <p>Верховна Рада Україні ухвалила у першому читанні законопроєкт «Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення» (№2179).</p>
      <p>За проєкт закону №2179 проголосували 278 депутатів, повідомляє<a href="https://iportal.rada.gov.ua/news/Novyny/183840.html"> Інформаційне управління Апарату Верховної Ради</a>.</p>
      <p>«Проєкт закону спрямований на удосконалення та уточнення окремих норм законодавства з питань запобігання і протидії легалізації (відмиванню) доходів, а також узгодження та покращання положень законодавчих актів, що змінюються, забезпечення реалізації положень нових міжнародних стандартів у сфері протидії відмиванню коштів та боротьби з фінансуванням тероризму», - йдеться у повідомленні.</p>
      <p>Як зазначили у Міністерстві фінансів, законопроєкт адаптує в національне законодавство Рекомендації FAT та 4-ту і частково 5-ту Директиви Європейського Союзу проти відмивання коштів та фінансування тероризму, які вже впроваджені в усіх країнах-членах ЄС та є обов’язковими для країн, що мають намір отримати членство (в т.ч. України).</p>
      <p>Ухвалення цього законопроєкту є частиною міжнародних зобов’язань України, визначених Угодою про асоціацію з ЄС, а також ратифікованим у листопаді минулого року Меморандумом про взаєморозуміння між Україною та ЄС і дозволить не лише вийти на новий рівень якості системи фінансового моніторингу, а й забезпечити можливість отримання від ЄС другого траншу макрофінансової допомоги розміром 500 млн євро.</p>
      <p>Ухвалення законопроєкту зокрема забезпечить:</p>
      <ul>
        <li>зосередження уваги учасників системи фінансового моніторингу на найвищих ризиках, загрозах та вразливостях. Зокрема, вібудеться перехід до застосування суб’єктами первинного фінансового моніторингу ризик-орієнтованого підходу та відповідно до кейсового звітування про підозрілі операції своїх клієнтів;</li>
      </ul>
      <ul>
        <li>дозвіл на використання результатів належної перевірки, здійсненої іншим суб’єктом первинного фінмоніторингу;</li>
      </ul>
      <ul>
        <li>збільшення суми фінансових операцій, що підлягають обов’язковому фінансовому моніторингу (з 150 тис. грн до 400 тис. грн) з одночасним зменшенням кількості ознак таких фінансових операцій (з 17 до 4); створення прозорого інструменту притягнення до відповідальності за порушення;</li>
      </ul>
      <ul>
        <li>визначення штрафу за масштабні та системні порушення. Максимальний штраф для банків та фінансових установ складатиме 10 млн неоподатковуваних мінімумів доходів громадян саме за системні порушення, а не поодинокі зловживання (для інших осіб – до 1 млн неоподатковуваних мінімумів). штрафи. Санкції будуть застосовуватися регуляторами, що проводять перевірки (НБУ, НКЦПФР та ін.), з обов’язковим врахуванням обставин вчиненого порушення та фінансового стану суб’єкта;</li>
      </ul>
      <ul>
        <li>скорочення затрат банків та фінансових установ на звітування про фінансові операції завдяки можливості автоматизації процесу надання інформації та зменшення періодичності інформування;</li>
      </ul>
      <ul>
        <li>удосконалення процедури розкриття кінцевих бенефіціарних власників.</li>
      </ul>
      <p>Як повідомлялось, депутати Верховної Ради <a href="https://glavcom.ua/news/deputati-vpershe-proveli-rankovu-rejestraciyu-u-radi-shlyahom-natiskannya-knopki-zamist-kartok-636923.html">вперше провели ранкову реєстрацію на пленарне засідання парламенту шляхом натискання кнопки</a> замість карток. </p>
      <p>Нова систем реєстрації почала діяти у зв'язку з набуттям чинності <a href="https://glavcom.ua/news/rada-pozbavila-nardepiv-viplat-za-proguli-633010.html">закону про припинення відшкодування нардепам витрат</a> у разі пропуску засідань Верховної Ради без поважних причин.</p>
      <related>
        <a href="https://glavcom.ua/news/slugi-stomilis-razumkov-zakriv-zasidannya-radi-z-20-deputatami-v-zali-637045.html"/>
        <a href="https://glavcom.ua/news/skandalniy-sluga-narodu-proponuje-radi-prodovzhiti-u-shkolah-mozhlivist-vikladannya-rosiyskoyu-movoyu-do-2023-roku-637027.html"/>
        <a href="https://glavcom.ua/news/rada-virishila-zasluhati-zvit-golovi-antimonopolnogo-komitetu-terentjeva-nazvano-datu-637025.html"/>
      </related>
    </article>
  </body>
</html>