<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637367/%D9%85%D8%AF%D8%A7%D8%B1%D8%B3-%D8%A7%D9%86%D8%B3%D8%A7%D9%86%DB%8C-%D9%82%D8%A8%D9%84-%D8%A7%D8%B2-%D9%85%D8%AF%D8%B1%D8%B3%D9%87-%D8%A2%D9%82%D8%A7%D8%B2%D8%A7%D8%AF%D9%87-%D8%AD%D8%AF%D8%A7%D8%AF-%D8%B9%D8%A7%D8%AF%D9%84-%D9%85%D8%AD%D9%84-%D9%85%D8%B9%D8%AA%D8%A7%D8%AF%D8%A7%D9%86-%D8%A8%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T14:13:00+00:00"/>
    <meta property="og:title" content="مدارس انسانی قبل از مدرسه آقازاده حداد عادل محل معتادان بود"/>
    <meta property="og:description" content="محمد صدر الساداتی: مدارس انسانی قبل از مدرسه لاکچری آقازاده حداد عادل محل معتادان و خلافکارها و آلاف بود"/>
  </head>
  <body>
    <article>
      <h1>
        <a href="https://www.bultannews.com/fa/news/637367/%D9%85%D8%AF%D8%A7%D8%B1%D8%B3-%D8%A7%D9%86%D8%B3%D8%A7%D9%86%DB%8C-%D9%82%D8%A8%D9%84-%D8%A7%D8%B2-%D9%85%D8%AF%D8%B1%D8%B3%D9%87-%D8%A2%D9%82%D8%A7%D8%B2%D8%A7%D8%AF%D9%87-%D8%AD%D8%AF%D8%A7%D8%AF-%D8%B9%D8%A7%D8%AF%D9%84-%D9%85%D8%AD%D9%84-%D9%85%D8%B9%D8%AA%D8%A7%D8%AF%D8%A7%D9%86-%D8%A8%D9%88%D8%AF">مدارس انسانی قبل از مدرسه آقازاده حداد عادل محل معتادان بود</a>
      </h1>
      <h2>محمد صدر الساداتی: مدارس انسانی قبل از مدرسه لاکچری آقازاده حداد عادل محل معتادان و خلافکارها و آلاف بود</h2>
      <address><time datetime="2019-11-01T14:13:00+00:00">01 Nov 2019, 14:13</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> محمد صدر الساداتی در این باره در شبکه اجتماعیش نوشت: فیلم همسر آقای ‎<b>حداد عادل</b> رو دیدم،چند نکته را باید متذکر شد.</p>
      <p> </p>
      <p> </p>
      <p>به گزارش بولتن نیوز، اول؛ این موضعی که دوستان گرفتن که مدرسه خوب نبود<b> مدرسه</b> تاسیس کرد یعنی بچه های مردم.... مطابق با فیلم نیست، یا ندیدن یا دقت نکردن، ایشون کل مدارس رو نمیگن بلکه صحبتشون درباره علوم انسانی هست که واقعا هم راست گفتن، زمان ما هم همینطور بود، ما که ریاضی خوندیم اصلا دید مثبتی نسبت به علوم انسانی نداشتیم و اگر کسی میخواست انسانی بخونه کلی توهین و تمسخر می‌شنید، از طرفی هم هرچی معتاد و خلافکار و الاف و ... داشتیم که اهل کار و درس نبودن و صرفا برا دیپلم میخوندن میرفتن رشته انسانی، از این جهت اگر نگاه کنیم دغدغه‌شون ستودنی و عالی بوده که دنبال مدرسه‌ای بودن برای اصلاح اوضاع بچه‌های علوم انسانی</p>
      <p>دوم؛ اینکه مدرسه تاسیس کردن هم فی ذاته چیز بدی نیست کما اینکه هرکدوم ما هم اگر امکان تاسیس مدرسه داشته باشیم و در زمان تحصیل بچه‌مون به این دغدغه بخوریم همین کار رو انجام میدیم و مدرسه‌ای راه میندازیم تا هم بچه‌مون به هدف مطلوب برسه هم دغدغه‌مون اجرایی بشه پس اگر الان امکان این کار رو نداریم دلیل بر تهاجم به شخص نمیشه</p>
      <p>سوم؛ نوعا واکنشهایی که دیدم با توجه به ۲مطلب قبلی اشتباه بوده وصرفا ناشی از خستگی از اصولگرا و اصلاح طلبه نه نقد منطقی <br/>‏<br/>چهارم؛ اگر تاسیس مدرسه برخلاف قانون و بر اساس رانت بوده باید اثبات بشه و پس از اثبات همگی باید به این رانت‌ اعتراض کنیم اما اگر مثل خیلی از بازنشستگان آ.پ مجوز تاسیس غیرانتفاعی داشتن که هیچ</p>
      <p>پنجم؛ آقای حدادعادل باید پاسخگو باشن که مدارس فرهنگ اصلا در راستای این دغدغه پیش رفت؟</p>
      <p>‏ششم؛ آیا مدرسه فرهنگ تونست در نگاه مردم به رشته علوم انسانی و استقبال مستعدین از این رشته تحولی ایجاد کنه؟</p>
      <p>هفتم؛ آیا شهریه مدرسه فرهنگ به گونه‌ای هست که همه مستعدین علوم انسانی بتونن استفاده کنن یا تبدیل شده به مدرسه‌ای برای فرزندان مسئولین و ثروتمندان؟</p>
      <p>‏هشتم؛ اشتباه بزرگ ایشون در این برنامه تلویزیونی، خرج کردن از رهبری بود در حالیکه آنچه که از قول رهبری نقل میکنن راه اندازی مدرسه برای بسترسازی تحول در علوم انسانی است که کاری انقلابی است ولی انچه که در عمل دیده میشه مدرسه‌ای ویژه برای ویژه‌خواران و ژن‌خوبهاست که کاری طاغوتی است</p>
      <p>‏نهم؛ امثال آقای ‎#حدادعادل و ‎#عارف که امروز مبلغ ومروج پولی شدن آموزش هستن باید پاسخگو باشن که در دوره‌ای که در مجلس بودن چقدر برای اصلاح سیاستهای آموزشی وتحول در گرایش و نگاه مردم به رشته علوم انسانی در مدارس تلاش کرده‌اند؟ نکنه بچه‌های مردم مهم نبودن و فقط بچه‌های خودشون مهمن</p>
      <p>‏و نکته آخر اینکه خانم ماهروزاده در این برنامه میگن پسرم میخواست...<br/>ایشون فقط یک پسر دارن؛ فریدالدین که متولد ۵۰ یا به قولی ۵۲هست اما مدرسه فرهنگ در سال ۷۱ تاسیس شده یعنی در ۱۹یا۲۱ سالگی پسر که سن دانش آموزی وی نیست!!!<br/>ظاهرا برخلاف برداشت عموم این مدارس برا تحصیل پسرشون نبوده!</p>
    </article>
  </body>
</html>