<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/economia/2019/11/01/news/google_per_fitbit_un_offerta_da_2_1_miliardi_di_dollari-240026298/"/>
    <meta property="og:site_name" content="Repubblica.it"/>
    <meta property="article:published_time" content="2019-11-01T14:18:00+00:00"/>
    <meta property="og:title" content="Google sbarca nel fitness: acquistata Fitbit per 2,1 miliardi di dollari. Il Garante per la privacy: &quot;Concentrazione pericolosa di dati&quot;"/>
    <meta property="og:description" content="L'annuncio del colosso di Mountain View: rilevata la società che produce smartwatch e dispositivi indossabili. Offerta da 7,35 euro ad azioni, premio del 19% rispetto alle quotazioni di chiusura di giovedì"/>
  </head>
  <body>
    <article>
      <h1>Google sbarca nel fitness: acquistata Fitbit per 2,1 miliardi di dollari. Il Garante per la privacy: "Concentrazione pericolosa di dati"</h1>
      <h2>L'annuncio del colosso di Mountain View: rilevata la società che produce smartwatch e dispositivi indossabili. Offerta da 7,35 euro ad azioni, premio del 19% rispetto alle quotazioni di chiusura di giovedì</h2>
      <address>
        <time datetime="2019-11-01T14:18:00+00:00">01 Nov 2019, 14:18</time>
      </address>
      <p><b>MILANO - </b>Maxi investimento nell'hardware per <b>Google</b>. Il colosso di Mountain View con un post sul proprio blog ha annunciato l'acquisizione di <b>Fitbit,</b> leader mondiale nella produttore di dispositivi indossabili per il fitiness. L'operazione dovrebbe perfezionarsi per una cifra intorno ai 2,1 miliardi di dollari e dovrebbe concludersi nel 2020.  Nella sua comunicazione Google enfatizza particolarmente l'ottima reputazione i Fitbit in particolare sulla protezione dei dati personali.<br/><br/>"Google è il partner ideale per portare avanti la nostra missione. Con le risorse e la piattaforma globale di Google, Fitbit sarà in grado di accelerare l'innovazione nella categoria dei dispositivi indossabilì, ha dichiarato james park, co-fondatore e ceo di fitbit. Google ha invece dichiarato di non vedere l'ora 'di unire il meglio dell'hardware, del software e dell'intelligenza artificiale per creare dispositivi indossabili per aiutare ancora più persone in tutto il mondo", è invece il commento di James Park, co-fondatore e ceo di Fitbit.<br/><br/>Google avrebbe offerto 7,35 euro ad azioni, con un premio del 19% rispetto al valore di chiusura di giovedì. Il titolo di FitBit è però già cresciuto del 40% da quando, il 28 ottobre, sono uscite le prime indiscrezioni proprio a proposito di un'interessamento di Google per la società produttrice di dispositivi.<br/><br/><b>Soro: "Con acquisizione Fitbit concentrazione pericolosa dati". </b>L'acquisizione di Fitbit da parte di Google contribuirà alla concentrazione di informazioni personali degli utenti nelle mani di pochi colossi del web, con conseguenze negative anche per le istituzioni democratiche. Lo dice il Garante della privacy Antonello Soro."L'acquisizione di una società leader nel campo delle tecnologie indossabili da parte di Google va nella direzione della sempre più spinta concentrazione nell'economia digitale", commenta Soro: "Una direzione opposta a quella tra l'altro indicata anche dalla risoluzione del Parlamento europeo del 2017 contraria a questi processi. Il controllo di un così grande patrimonio informativo produce - come nel caso degli altri giganti del web - un potere abnorme nella disponibilità di pochi soggetti privati che incide negativamente sulla tenuta delle democrazie nel pianeta".<br/><br/><br/><br/><br/> </p>
    </article>
  </body>
</html>