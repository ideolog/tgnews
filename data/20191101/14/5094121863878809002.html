<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/granat-ve-vodni-ulici-pouze-plany-poplach-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T14:00:00+00:00"/>
    <meta property="og:title" content="Granát v kroměřížské Vodní ulici? Pouze planý poplach"/>
    <meta property="og:description" content="V úterý kolem poledne našli dělníci opravující střechu domu ve Vodní ulici v Kroměříži předmět připomínající ruční granát."/>
  </head>
  <body>
    <article>
      <h1>Granát v kroměřížské Vodní ulici? Pouze planý poplach</h1>
      <address><time datetime="2019-11-01T14:00:00+00:00">01 Nov 2019, 14:00</time> by <a rel="author">Jakub Omelka</a></address>
      <p>„Dělníci zareagovali správně, nález nahlásili na linku 158 a k předmětu se nepřibližovali,“ uvedla policejní mluvčí Simona Kyšnerová.</p>
      <p>Kroměřížští policisté následně evakuovali obyvatele domu a z bezpečnostních důvodů uzavřeli také část ulice.</p>
      <p>„K místu vyrazili pyrotechnici z Frýdku Místku, kteří si předmět převzali a odvezli,“ pokračovala v popisu zákroku Simona Kyšnerová.</p>
      <p>„Naštěstí se prokázalo, že se o žádnou výbušninu nejedná,“ dodala mluvčí. Nálezy vojenské munice přitom nejsou ojedinělé.</p>
      <p>„Manipulace s nimi je velmi nebezpečná, a proto upozorňujeme všechny, kteří se ocitnou v obdobné situaci, aby ponechali předmět na místě nálezu a ihned zavolali policie,“ nabádá občany Simona Kyšnerová. </p>
      <figure>
        <img src="https://g.denik.cz/64/37/hulin-zahlinice-tragicka-dopravni-nehoda_denik-150-3x2.jpg"/>
      </figure>
      <aside>
        <a href="https://kromerizsky.denik.cz/nehody/ridic-neprezil-srazku-s-kombajnem-20191027.html">Řidič nepřežil srážku s kombajnem Přečíst článek ›</a>
      </aside>
    </article>
  </body>
</html>