<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/izborna-zhega-ot-bsp-skochikha-na-borisov-ima-stsenarii-samo-v-glavata-mu_news706702.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T14:08:00+00:00"/>
    <meta property="og:title" content="Изборна жега: От БСП скочиха на Борисов: Има сценарии само в главата му"/>
    <meta property="og:description" content="100 000 българи са се отрекли от него, отсече Георги Свиленски"/>
  </head>
  <body>
    <article>
      <h1>Изборна жега: От БСП скочиха на Борисов: Има сценарии само в главата му</h1>
      <h2>100 000 българи са се отрекли от него, отсече Георги Свиленски</h2>
      <address>
        <time datetime="2019-11-01T14:08:00+00:00">01 Nov 2019, 14:08</time>
      </address>
      <p>https://blitz.bg/politika/izborna-zhega-ot-bsp-skochikha-na-borisov-ima-stsenarii-samo-v-glavata-mu_news706702.html Blitz.bg</p>
      <figure>
        <img src="https://static.blitz.bg/documents/thumbnails/730/201902/1550222585-img-5608jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Подготвеният сценарий, за който Борисов говори, е само в главата му. Това каза зам.-председателят на ПГ на "БСП За България" Георги Свиленски по време на пресконференция в централата на партията, предаде агенция <a href="https://www.focus-news.net/news/2019/11/01/2715048/mestni-izbori-2019-georgi-svilenski-bsp-podgotveniyat-stsenariy-za-koyto-borisov-govori-e-samo-v-glavata-mu.html">„Фокус“. </a></b><br/><br/>"Поводът е предстоящият втори тур на местните избори и подготовката за <a href="https://blitz.bg/politika/premiert-razbi-manipulatsiite-sreshchu-geshev-i-posochi-golyam-gaf-na-prezidenta-video_news706605.html"><b>някакъв сценарий, който е вероятно само в главата на г-н Борисов. </b></a><br/><br/>Ще се опитаме да обясним този сценарий, който той си мисли, че някой тук в БСП се опитва да му подготвя. От сутрешното участие на г-н Борисов в телевизията стана ясно, че за него изборите са приключили, че за него изборите приключват на първи тур и за втори тур няма отношение", допълни още Свиленски.<br/><br/>"100 000 българи са се отрекли от г-н Борисов и неговата политика за четирите години на местната власт", добави той.<br/><br/><b>Борисов срази Хекимян и bTV: Знам ви цялата схема!</b><br/><br/>"В същото време кандидатите на БСП имат 100 000 гласа повече и канидатите за общински съветници около 50 хил. гласа повече. Политиката и намеренията за политика от БСП са припознати от 150 хил. души повече в сравнение с 2015 г.", заяви Свиленски.<br/><br/>"Прави интересен коментар г-н Борисов относно така наречените цигански секции. Станаха известни всички интерпретации през тази седмица относно вота в тях, сме направили представителна извадка в 100 ромски секции в цялата страна, където ясно се вижда, че в 81 % от тях печели ПП ГЕРБ", допълни още Свиленски.<br/><br/>По думите му 19 % са за всички останали участинци в изборите.<br/><br/><a href="https://blitz.bg/politika/borisov-khvrli-bomba-edin-g-n-b-mi-poiska-tri-miliona-za-snimki_news706607.html"><b>Борисов хвърли бомба: Един г-н Б. ми поиска три милиона за... СНИМКИ</b></a><br/><br/>"Ако г-н Борисов обвинява и казва, че братя Галеви са помогнали на Мая Манолова като са купували гласове за Йорданка Фандъкова, за да може Мая Манолова да каже, че Фандъкова е кмет с цигански гласове, то кой купува гласове в Силистра, в Пазарджик - Септември", попита още Свиленски.<br/><br/>Според него друг феномен на тези избори са недействителните бюлетини.<br/><br/>"В избирателните кутии бяха намерени 600 хил. недействителни бюлетини", заяви Свиленски.<br/><br/>"Изводът, който тук правим и ще предложим и предлагаме непрекъснато. Решението на този въпрос е машинното гласуване", подчерта още заместник-председателят на ПГ на "БСП за България".<br/><br/>Свиленски зададе въпрос на лидера на ГЕРБ и министър-председател на България Бойко Борисов.<br/><br/>"Относно контролирания вот. Провел ли е разговори с водещи бизнесмени, върху които да оказва натиск за подкрепа на кандидати на ГЕРБ. Ако не е провел такъв разговор, то на какво се дължи подкрепата на г-н Ковачки в Перник за г-жа Вяра Церовска?", уточни още Свиленски.<br/><br/>Той посочи, че в полицията са привиквани отпаднали кандидати от надпреварата.<br/><br/>"Докога МВР ще се намесва в изборния процес. Прави впечатление, че МВР мачка най-силно и сериозно и загрижено именно преди балотажите в местните избори.<br/><br/>Между другото извод, който може да направим е, че там където се е намесило на първи тур, тези кандидати печелят от първи тур. Т.е. не знам колко е умела тази намеса и какво цели", допълни още Свиленски.<br/><br/>"Решението на всички тези въпроси не е в институциите, решението е във всички нас, във всеки един български гражданин. Решението е в масово излизане и гласуване.<br/><br/>Всеки един глас, даден в деня на изборите неутрализира един купен, един контролиран глас, един глас, даден под заплаха. Призивът ни е към всички български граждани - излезте и гласувайте, гласувайте за промяната", уточни още Свиленски.</p>
    </article>
  </body>
</html>