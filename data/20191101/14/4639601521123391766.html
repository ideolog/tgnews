<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/limeniko-eksarthrosi-kyklomatos-plastografisis-taksidiotikon-eggrafon-metanaston/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T14:56:24+00:00"/>
    <meta property="og:title" content="Λιμενικό: Εξάρθρωση κυκλώματος πλαστογράφησης ταξιδιωτικών εγγράφων μεταναστών"/>
    <meta property="og:description" content="Στην περιοχή των Πατησίων εντοπίστηκε παράνομο εργαστήριο με εξοπλισμό"/>
  </head>
  <body>
    <article>
      <h1>Λιμενικό: Εξάρθρωση κυκλώματος πλαστογράφησης ταξιδιωτικών εγγράφων μεταναστών</h1>
      <h2>Στην περιοχή των Πατησίων εντοπίστηκε παράνομο εργαστήριο με εξοπλισμό</h2>
      <address><time datetime="2019-11-01T14:56:24+00:00">01 Nov 2019, 14:56</time> by <a rel="author">ΤοΒΗΜΑ Team</a></address>
      <p>Στη σύλληψη έξι αλλοδαπών στην Αθήνα, που προμήθευαν με πλαστά ταξιδιωτικά έγγραφα, υπηκόους τρίτων χωρών έναντι χρηματικής αμοιβής, προχώρησαν στελέχη της ασφάλειας του κεντρικού λιμεναρχείου Πειραιά, σε συνεργασία με τη Διεύθυνση Ασφάλειας και Προστασίας Θαλασσίων Συνόρων και της Λιμενικής Αρχής Καλύμνου.</p>
      <p>Σύμφωνα με το Λιμενικό Σώμα, στην περιοχή των Πατησίων εντοπίστηκε εργαστήριο με εξοπλισμό για την κατασκευή πλαστών ταξιδιωτικών εγγράφων που χρησιμοποιούσε το κύκλωμα.</p>
      <p><a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του <br/></a>Παράλληλα, σε έρευνα που πραγματοποιήθηκε στο σπίτι ενός εκ των συλληφθέντων, στο Μεταξουργείο, που φέρεται ως ο εγκέφαλος της οργάνωσης, κατασχέθηκε πληθώρα πλαστών και κλεμμένων ταξιδιωτικών εγγράφων (ταυτότητες και διαβατήρια διαφόρων χωρών), δώδεκα κινητά τηλέφωνα, καθώς και μικροποσότητα ναρκωτικών ουσιών.</p>
      <figure>
        <img src="https://www.naftemporiki.gr/fu/p/1529055/638/10000/0x00000000017141e5/1/plasta-eggrafa.jpg"/>
      </figure>
      <h3>Ακόμα 9 συλλήψεις</h3>
      <p>Επίσης, σε κατάστημα υγειονομικού ενδιαφέροντος, που χρησιμοποιούνταν από το κύκλωμα για την αγοραπωλησία των πλαστών εγγραφών, στη περιοχή των Αχαρνών, συνελήφθησαν εννέα ακόμα άτομα, για τα οποία κινήθηκε η διαδικασία της διοικητικής απέλασης, καθώς στερούνταν νομιμοποιητικών έγγραφων, ενώ οι δύο κατείχαν πλαστά έγγραφα.</p>
      <figure>
        <img src="https://www.in.gr/wp-content/uploads/2019/11/photo2s-450x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/photo3.s_2-450x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/photo4s-450x600.jpg"/>
      </figure>
      <p>Οι έξι συλληφθέντες πρόκειται να παρουσιαστούν ενώπιον της αρμόδιας εισαγγελικής αρχής, ενώ προανάκριση διενεργείται από την λιμενική αρχή της Καλύμνου σε συνεργασία με το Κεντρικό Λιμεναρχείο Πειραιά και υπό τον συντονισμό της Διεύθυνσης Ασφάλειας και Προστασίας Θαλασσίων Συνόρων.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>