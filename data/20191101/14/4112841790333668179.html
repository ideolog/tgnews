<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76106-Muzi-su-vtipnejsi-ako-zeny-ukazala-studia"/>
    <meta property="og:site_name" content="REFRESHER"/>
    <meta property="article:published_time" content="2019-11-01T14:31:00+00:00"/>
    <meta property="og:title" content="Muži sú vtipnejší ako ženy, ukázala štúdia"/>
    <meta property="og:description" content="Štúdia ukázala, že muži sú vtipnejší ako ženy."/>
  </head>
  <body>
    <article>
      <h1>Muži sú vtipnejší ako ženy, ukázala štúdia</h1>
      <address><time datetime="2019-11-01T14:31:00+00:00">01 Nov 2019, 14:31</time> by <a rel="author">Vladimír Mičuda</a></address>
      <p>
        <b>Štúdia ukázala, že muži sú vtipnejší ako ženy.</b>
      </p>
      <p>Na Slovensku máme hneď niekoľko úspešných stand-upových zoskupení, ktoré pravidelne vystupujú a zabávajú divákov. Pravdou tiež je, že je výrazne viac komikov ako komičiek. Nie je to ale nič neobvyklé, žien je v stand-up comedy menej aj v zahraničí.</p>
      <p>Možno aj preto si vedci z Aberystwyth University a University of North Carolina povedali, že je na čase dať dokopy dáta <b>a zistiť, ktoré pohlavie je vtipnejšie.</b></p>
      <related>
        <a href="https://refresher.sk/70675-KVIZ-Kto-vyhral-prvu-Superstar-s-Adelou-a-Pycom-a-v-ktorej-sou-ucinkovala-Zuzana-Plackova"/>
      </related>
      <p>Zozbierali preto výsledky predošlých štúdií, v ktorých výskumníci žiadali respondentov, aby ohodnotili humor mužov a žien. Chyták bol v tom, že nevedeli, či vtip vymyslel muž alebo žena. No a keď materiál dali dokopy, začali analyzovať. Zistili, že<b> muži sú vtipnejší, myslí si to 63 % opýtaných</b>, píše <a href="https://www.bbc.com/news/newsbeat-50221046?ns_campaign=bbcnews&amp;ocid=socialflow_facebook&amp;ns_mchannel=social&amp;ns_source=facebook">BBC</a>. Štúdia sa zamerala na bežných ľudí.</p>
      <p>Spravodajský web oslovil známu komičku Marinu Bye a tá povedala, že je celý výskum zbytočný a hlavne nedôveryhodný. Nie je totiž záruka, že do analýz sa zapojili najlepší komik a najlepšia komička. <i>„Štúdia ochromí statočnosť žien,“</i> povedala.</p>
      <related>
        <a href="https://refresher.sk/70221-Jan-Gordulic-Dobry-komik-zarobi-aj-4-000-eur-Na-zaciatku-sme-boli-otrasni-dnes-sme-na-vyssej-urovni-ako-Cesi-Rozhovor"/>
      </related>
      <p>Dohromady spracovali 28 štúdií a cieľom bolo poprieť stereotyp, že muži sú zábavnejší ako ženy. V konečnom dôsledku mohlo mať teda ich skúmanie opačný efekt. </p>
      <p>Šéf štúdie doktor Gil Greengross pre <a href="https://www.psychologytoday.com/gb/blog/humor-sapiens/201910/are-men-really-funnier-women">Psychology Today</a> povedal, že štúdiou chceli búrať predsudky, že muži sú vtipnejší. Nemá za cieľ škatuľkovať pohlavia, existujú podľa neho aj komičky, čo sú vtipnejšie ako 99 % chlapov na svete<i>. „To, že sme tento výskum spravili, ešte neznamená, že je to naozaj tak,“</i> vraví.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68110-Muzi-recykluju-menej-lebo-si-o-nich-ostatni-myslia-ze-su-homosexuali"/>
        <a href="https://refresher.sk/68172-Emily-Ratajkowski-ukazala-neoholene-podpazusie-modelka-chce-poukazat-na-dolezitost-prav-zien"/>
        <a href="https://refresher.sk/65066-Vegansku-kaviaren-kde-muzi-platili-za-kavu-18-viac-ako-zeny-po-dvoch-rokoch-zatvaraju"/>
        <a href="https://refresher.sk/63296-Zemska-atmosfera-je-vraj-vyrazne-vacsia-ako-sme-si-doteraz-mysleli-Siaha-az-630-000-km-daleko"/>
        <a href="https://refresher.sk/44808-Ludia-chvalia-ASOS-za-to-ze-svoje-modelky-neupravoval-vo-Photoshope-Vidno-im-napriklad-strie-a-krok-spolocnosti-si-rychlo-ziskal-popularitu"/>
        <a href="https://refresher.sk/47438-Tajomna-a-jedinecna-krasa-zien-zachytena-vo-fascinujucej-fotoserii-Prislusnicky-nezneho-pohlavia-su-darom-z-nebies"/>
        <a href="https://refresher.sk/76113-V-Cine-zneuzivaju-zive-psy-a-prasata-ako-figuriny-pri-crash-testoch-detskych-autosedaciek"/>
        <a href="https://refresher.sk/76095-Muz-mal-v-nose-18-rokov-ten-isty-balonik-s-marihuanou-Spomenul-si-az-ked-prisli-bolesti-hlavy"/>
      </related>
    </article>
  </body>
</html>