<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-gaazi-vidmovili-ukrayini-pro-vidvid-suddi-u-spravi-pro-skifske-zoloto-328134_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T14:32:00+00:00"/>
    <meta property="og:title" content="У Гаазі відмовили Україні про відвід судді у справі про &quot;скіфське золото&quot;"/>
    <meta property="og:description" content="Раніше, українська сторона зверталася до Гаазького суду через можливу упередженість при розгляді справи."/>
  </head>
  <body>
    <article>
      <h1>У Гаазі відмовили Україні про відвід судді у справі про "скіфське золото"</h1>
      <h2>Раніше, українська сторона зверталася до Гаазького суду через можливу упередженість при розгляді справи.</h2>
      <address>
        <time datetime="2019-11-01T14:32:00+00:00">01 Nov 2019, 14:32</time>
      </address>
      <p>Клопотання української сторони про відвід судді Апеляційного <b>с<a href="https://dt.ua/POLITICS/ukrayina-vimagaye-vidvodu-suddi-apelyaciynogo-sudu-amsterdama-yakiy-vede-spravu-pro-skifske-zoloto-323617_.html">уду Амстердама, який розглядає справу про "скіфське золото"</a>,</b> не задоволено, повідомляє "Європейська правда".</p>
      <p>Дана постанова суду була опублікована 1 листопада.</p>
      <p>Раніше Україна звернулася у відповідні інстанції з проханням про заміну судді Апеляційного суду, який веде справу про "скіфське золото". Причина - його представництво в судах Росії і можлива упередженість при розгляді справи.</p>
      <p>Україна подала клопотання про відвід судді Апеляційного суду Амстердама, що розглядає справу про "скіфське золото".</p>
      <p>Нагадаємо, Апеляційний <a href="https://dt.ua/UKRAINE/sud-u-niderlandah-ne-zmig-virishiti-superechku-pro-skifske-zoloto-317579_.html"><b>суд Амстердама попросив додаткову інформацію</b></a> щодо суперечки України і окупаційної адміністрації музеїв анексованого Росією Криму за так зване "скіфське золото", а остаточне рішення може винести через 6-9 місяців.</p>
      <p>Виставка "Крим. Золотий острів в Чорному морі" в музеї Алларда Пірсона була сформована з колекцій чотирьох кримських і одного київського музею. Після анексії півострова в 2014 році Росія висунула претензії на експонати з Криму. Позивачами виступили кримські музеї, підконтрольні окупаційній адміністрації.</p>
      <p>Зараз на території Королівства Нідерланди знаходиться понад 565 предметів Музейного фонду України. В основному це археологічні знахідки. Страхова вартість колекції – 10 мільйонів євро.</p>
      <p>У грудні 2016 року Печерський райсуд Києва наклав арешт на "скіфське золото", в Інтерпол направили документи для оголошення арештованого майна в міжнародний розшук.</p>
      <p>Тоді ж Окружний адміністративний <b><a href="https://dt.ua/CULTURE/v-amsterdami-pochavsya-sudoviy-proces-pro-povernennya-zolota-skifiv-v-ukrayinu-162147_.html">суд Амстердама прийняв рішення, що експонати </a><b><a href="https://dt.ua/CULTURE/v-amsterdami-pochavsya-sudoviy-proces-pro-povernennya-zolota-skifiv-v-ukrayinu-162147_.html">кримських музеїв</a> </b>з колекції "Крим. Золотий острів в Чорному морі</b>" необхідно повернути в Україну. 11 березня 2019 року розпочалися слухання справи щодо повернення в Україну "скіфського золота" в <b><a href="https://dt.ua/CULTURE/u-berezni-sud-niderlandiv-rozglyane-apelyaciyu-u-spravi-skifskogo-zolota-298994_.html">Апеляційному суді Амстердама</a>.</b></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>