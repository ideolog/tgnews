<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/mi-vzhe-shukayemo-rishennya-deputat-rozpovila-pro-golovni-zagrozi-yaki-chekayut-ukrajinu-50050965.html"/>
    <meta property="og:site_name" content="НВ"/>
    <meta property="article:published_time" content="2019-11-01T14:21:00+00:00"/>
    <meta property="og:title" content="Ми вже шукаємо рішення. Депутат розповіла про головні загрози, які чекають Україну"/>
    <meta property="og:description" content="Про це Кіра Рудик, депутат партії «Голос», повідомила під час свого виступу на лекції НВ Діалоги про майбутнє.Перезавантаження"/>
  </head>
  <body>
    <article>
      <h1>Ми вже шукаємо рішення. Депутат розповіла про головні загрози, які чекають Україну</h1>
      <h2>Про це Кіра Рудик, депутат партії «Голос», повідомила під час свого виступу на лекції НВ Діалоги про майбутнє.Перезавантаження</h2>
      <address>
        <time datetime="2019-11-01T14:21:00+00:00">01 Nov 2019, 14:21</time>
      </address>
      <p>«Через 30 років ми як країна станемо вдвічі старшими, — говорить депутатка. — І до того часу ми втратимо 30% працездатного населення. На це потрібно розраховувати».</p>
      <p>Кіра Рудик вважає, що наступним викликом для України стане клімат: «У Києві буде спекотно і сухо, а 14% наших чорноземів стане степом». І це, на думку депутатки, ставить під загрозу статус України як аграрної країни і «житниці Європи», і про це слід пам’ятати при реалізації земельної реформи.</p>
      <p>З огляду на все це, каже Рудик, в Україні з’являться «кліматичні переселенці». «І це не я придумала. Близько 2 мільярдів людей будуть змушені покинути домівки, в основному Азія і Африка переселиться в Європу і Азію. І Україна — це Європа. І ці люди прийдуть сюди — не тому, що ми така гарна країна, а просто щоб вижити».</p>
      <p>«З огляду на це, ми вже закладаємо зміни в законодавство», — підсумувала депутатка.</p>
    </article>
  </body>
</html>