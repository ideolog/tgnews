<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739544"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T14:05:00+00:00"/>
    <meta property="og:title" content="หนุ่มแบงก์กรุงไทยหลาน&quot;ผู้ว่าฯกทม&quot;.ถูกหวย&quot;รวย12ล้าน&quot;"/>
    <meta property="og:description" content="เมียฝันว่าหนอนเต็มบ้าน หนุ่มใหญ่ผู้บริหาร แบงก์กรุงไทย เมืองชุมพร ดีกรีหลาน”ผู้ว่ากทม.” โชคเข้าข้างถูกหวยรวย12ล้าน ลั่นทำบุญแจกลูก-เมีย"/>
  </head>
  <body>
    <article>
      <h1>หนุ่มแบงก์กรุงไทยหลาน"ผู้ว่าฯกทม".ถูกหวย"รวย12ล้าน"</h1>
      <address>
        <time datetime="2019-11-01T14:05:00+00:00">01 Nov 2019, 14:05</time>
      </address>
      <p>
        <b>เมียฝันว่าหนอนเต็มบ้าน หนุ่มใหญ่ผู้บริหาร แบงก์กรุงไทย เมืองชุมพร ดีกรีหลาน”ผู้ว่ากทม.” โชคเข้าข้างถูกหวยรวย12ล้าน ลั่นทำบุญแจกลูก-เมีย</b>
      </p>
      <p>เมื่อวันที่ 1 พ.ย. ที่บ้านเลขที่ 6 หมู่ที่ 2 ต.ปากน้ำหลังสวน อ.หลังสวน จ.ชุมพร ของนายอาพร ขวัญเมือง อายุ 55 ปี  หัวหน้าส่วนผู้บริหารทีมย่อยธนาคารกรุงไทย สำนักงานเขตชุมพร เปิดบ้านโชว์ สลากกินแบ่งรัฐบาล งวดปะจำวันที่ 1พ.ย.หมายเลข 967375 จำนวน 2 คู่ ซึ่งถูกรางวัลที่ 1 รวมมูลค่า 12 ล้านบาท มาให้ผู้สื่อข่าวดู โดยนายอาพร เปิดเผยว่า “วันนี้ขณะที่นั่งทำงานที่ ธ.กรุงไทย ชุมพร พนักงานมาบอกว่า หัวหน้าน่าจะถูกรางวัลที่1 จึงนำลอตเตอรี่ ที่ซื้อไว้ขึ้นมาดู พบว่า ถูกรางวัลที่ 1 จริงๆ แรกเลยรู้สึกมึนๆงงๆ แต่พอลูกน้องพูดต่อว่า ได้รางวัล12 ล้านบาท ก็รู้สึกดีใจมาก ลอตเตอรี่ ชุดนี้ซื้อกับคนขายที่มานั่งขายอยู่ใต้ถุนธนาคาร ซึ่งก็ ซื้ออยู่เป็นประจำทุกงวด งวดนี้ก็ ซื้อเพราะอยากช่วยซื้อคนขาย ไมได้เลือกตัวเลขแต่อย่างใด  แต่เมื่อเห็นตัวเลขสามตัวท้าย375 ก็ เลย เลือกซื้อตัวเลขสามตัวท้าย375 อีกหลายใบ ก่อนหน้านี้ ได้เคยไปสร้างพระพุทธรูปที่วัดเขาตะเภาทอง ต.พะโต๊ะ อ.พะโต๊ะ จ.ชุมพร ร่วมกับ พล.ต.ท.วรรณรัตน์ คชรักษ์อดีต ผบช.น ที่เป็นชาว อ.หลังสวน และ มีความเคารพนับถือกัน ซึ่งได้อธิษฐานว่าจะสร้างพระพุทธรูปให้เสร็จ  เมื่อกลับมาถึงบ้านในช่วงคืนวันที่ 31 ต.ค. นางสุมิตรา ขวัญเมือง ภรรยา ฝันว่าที่บ้านมีแต่ตัวหนอนเต็มไปหมด  ก็ไมได้คิดอะไร แต่นึกถึงพระพุทธรูปว่าให้ถูกรางวัลที่1 จะสร้างพระพุทธรูปให้เสร็จ จนมาถูกรางวัลที่1 จริงๆ โดยไปลงประจำวันที่สภ.ปากน้ำหลังสวน และในวันที่ 4พ.ย. จะเดินทางไปขึ้นเงิน ที่ กองสลากฯกทม.</p>
      <figure>
        <img src="https://www.dailynews.co.th/admin/upload/20191101/news_CfLPkoQMGh194819_533.jpg?v=201911020512?v=5707"/>
      </figure>
      <p>สำหรับนายอาพรเป็น หลานของ พล.ต.ท.อัศวิน ขวัญเมือง ผู้ว่า กทม.  มีฐานะร่ำรวยเข้าขั้นเศรษฐีคนหนึ่ง มักชอบทำบุญ สร้างกุศล อยู่เป็นประจำอีกทั้งชอบช่วยเหลือผู้ตกทุกข์ได้ยากอยู่เสมอ นายอาพรบอกว่า จะนำเงินส่วนหนึ่งให้ลูกชายและ ลูกสาว ไปทำธุรกิจส่วนหนึ่งนำไปทำบุญตามที่ตั้งใจไว้ และเก็บไว้ให้ภรรยาส่วนหนึ่ง<br/> </p>
      <figure>
        <img src="https://www.dailynews.co.th/admin/upload/20191101/news_NGzFAEDZwp194827_533.jpg?v=201911020512?v=8425"/>
      </figure>
    </article>
  </body>
</html>