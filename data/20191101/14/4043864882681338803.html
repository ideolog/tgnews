<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230750/"/>
    <meta property="og:site_name" content="Українська правда"/>
    <meta property="article:published_time" content="2019-11-01T14:51:00+00:00"/>
    <meta property="og:title" content="Кремль відреагував на ідею, щоб РФ заплатила за відновлення Донбасу"/>
    <meta property="og:description" content="Прес-секретар президента Росії Володимира Путіна Дмитро Пєсков вважає невдалою ідею про виплати Україні коштів на відновлення Донбасу."/>
  </head>
  <body>
    <article>
      <h1>Кремль відреагував на ідею, щоб РФ заплатила за відновлення Донбасу</h1>
      <address>
        <time datetime="2019-11-01T14:51:00+00:00">01 Nov 2019, 14:51</time>
      </address>
      <p>Прес-секретар президента Росії Володимира Путіна Дмитро Пєсков вважає, що ідея про репарації Україні з боку Москви невдала.</p>
      <p><b>Джерело:</b> заява Пєскова, російське видання <a href="https://tass.ru/politika/7071224?fbclid=IwAR0zsQQGFt31RCUzL1oyLtD8jlZUnSmjRVpsHALv0G6Fpdbo22QwVOenIyc">ТАСС</a></p>
      <p>Таким чином Пєсков прокоментував слова міністра інфраструктури України Владислава Криклій про те, що Росія після закінчення бойових дій на Донбасі повинна виплатити Україні репарації.</p>
      <p><b>Пряма мова Пєскова:</b> "Ми не відносимо цю заяву до розряду вдалих. Давайте не будемо все-таки забувати, хто почав війну на Донбасі, де знаходиться Донбас".</p>
      <p><b>Деталі:</b> За словами Пєскова, Росія наразі разом з низкою інших країн "робить все можливе, щоб сприяти у врегулюванні цієї проблеми".</p>
      <p>На питання, чи можлива участь РФ у відновленні Донбасу, <b>Пєсков сказав</b>: "Це залежить від того, що буде відбуватися, як буде (відбуватися - ред.) врегулювання і так далі".</p>
      <p><b>Що було раніше:</b> 31 жовтня Криклій в ефірі телеканалу "1+1" сказав: "Українці не платитимуть за неконтрольовану територію, звісно ні. Це апріорі неможливо. Нехай спочатку повертає території країна-агресор, виплачує репарації, а тоді ми будемо думати, як будемо вкладати і відновлювати територію".</p>
      <p>За результатами соціологічного опитування Київського міжнародного інституту соціології з 27 серпня по 23 вересня, більшість українців вважають, що оплачувати відновлення окупованих територій після деокупації <a href="https://www.pravda.com.ua/news/2019/11/1/7230734/">повинна Росія</a>, як країна-агресор.</p>
      <related>
        <a href="https://www.pravda.com.ua/columns/2019/11/1/7230623/"/>
        <a href="https://www.pravda.com.ua/news/2019/11/1/7230734/"/>
        <a href="https://www.pravda.com.ua/news/2019/11/1/7230729/"/>
      </related>
    </article>
  </body>
</html>