<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901965/thorup-bewierookt-jong-anderlecht-dit-zal-een-groot-team-worden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T14:41:00+00:00"/>
    <meta property="og:title" content="Thorup bewierookt jong Anderlecht: &quot;Dit zal een groot team worden&quot;"/>
    <meta property="og:description" content="RSC Anderlecht wist donderdag niet te winnen van KAA Gent."/>
  </head>
  <body>
    <article>
      <h1>Thorup bewierookt jong Anderlecht: "Dit zal een groot team worden"</h1>
      <address>
        <time datetime="2019-11-01T14:41:00+00:00">01 Nov 2019, 14:41</time>
      </address>
      <p>
        <b>RSC Anderlecht wist donderdag niet te winnen van KAA Gent. <a href="https://www.voetbalprimeur.be/nieuws/901899/anderlecht-geeft-in-de-94e-minuut-zege-tegen-gent-uit-handen.html?utm_source=doorlink&amp;utm_medium=doorlink&amp;utm_campaign=doorlink">In eigen huis gaf het een 3-1 voorsprong nog uit handen</a>. De Buffalo's deden de jonkies van paarswit uiteindelijk nog flink wat pijn. Jess Thorup zalfde achteraf.</b>
      </p>
      <p>Na de partij had Thorup heel wat lof voor het jonge team van Anderlecht. "Ik wil mijn collega Frank Vercauteren feliciteren", klonk het bij <i>Het Nieuwsblad</i>. "Anderlecht heeft een ploeg vol jonge spelers en we hebben ze zwaar onder druk gezet. In de toekomst zal dit zeker een groot team worden. Echt waar", prees Thorup de Brusselaars.</p>
      <p><b>Fighting spirit</b><br/>Dat zijn team uiteindelijk nog een gelijkspel uit de brand sleepte, was een grote opluchting voor Thorup. "Ik vond ons in de eerste helft erg goed, maar we misten killersinstinct. Dat zei ik ook tegen de jongens. Als je wilt scoren moet je schieten. Nu bleven we soms dribbelen", aldus Thorup.</p>
      <p>"In de tweede helft vielen we dan 20 minuten terug en verloren we de grip op de wedstrijd. Na de 3-1 vochten we terug. Over dat laatste kwartier was ik wel heel tevreden en als je twee goals achter staat met nog 10 minuten spelen dan moet je tevreden zijn met een gelijkspel", besloot hij.</p>
      <aside>Lees meer<br/><a href="https://www.voetbalprimeur.be/videos/901906/vadis-spreekt-gent-fans-toe-na-gelijkspel-op-anderlecht-spijtig-geen-3-punten-.html?itm_source=www.voetbalprimeur.be&amp;itm_medium=highlighted-content">Vadis spreekt Gent-fans toe na gelijkspel op Anderlecht: "Spijtig geen 3 punten"<br/></a><a href="https://www.voetbalprimeur.be/nieuws/901940/anderlecht-laat-zich-al-voor-de-vierde-keer-de-kaas-van-het-brood-eten.html?itm_source=www.voetbalprimeur.be&amp;itm_medium=highlighted-content"> Anderlecht laat zich al voor de vierde keer de kaas van het brood eten</a></aside>
    </article>
  </body>
</html>