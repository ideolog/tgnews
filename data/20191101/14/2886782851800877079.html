<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/01/osszecsapasokba-torkollott-a-tuntetes-bolivia-fovarosaban"/>
    <meta property="og:site_name" content="euronews"/>
    <meta property="article:published_time" content="2019-11-01T14:10:50+00:00"/>
    <meta property="og:title" content="Összecsapásokba torkollott a tüntetés Bolívia fővárosában"/>
    <meta property="og:description" content="A demonstrálók a választási eredmény ellen tiltakoznak, ami már első körben az eddigi államfőt, Evo Marales-t hozta ki győztesnek."/>
  </head>
  <body>
    <article>
      <h1>Összecsapásokba torkollott a tüntetés Bolívia fővárosában</h1>
      <address><time datetime="2019-11-01T14:10:50+00:00">01 Nov 2019, 14:10</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/41/20/773x435_cmsv2_83b64411-701a-5e37-ad03-a6a5c4a5677b-4274120.jpg"/>
      </figure>
      <p>Heves összecsapások törtek ki az elnök távozását követelő tüntetők és a rohamrendőrök között a bolíviai fővárosban. A tiltakozók Molotov-koktélokat dobáltak a rendőrökre, akik könnygázzal válaszoltak. A demonstrálók a választási eredmény ellen tiltakoznak, ami már első körben az eddigi államfőt, Evo Moralest hozta ki győztesnek.</p>
      <p>"Azt akarjuk, követeljük, hogy Morales mondjon le! Azt akarjuk, hogy ismerjék el a szavazásunk valódi eredményét, és Morales takarodjon a kormányból!" - mondta az egyik tüntető.</p>
      <p>Az október 20-i voksolás hivatalos eredményei szerint a regnáló baloldali Evo Morales elegendő előnyt tudott összeszedni az első körös győzelemhez is, holott az ellenzék mellett külföldi választási megfigyelők is vitatják a választások tisztaságát.</p>
    </article>
  </body>
</html>