<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/01/scontro-tra-due-auto-di-fronte-allo-svincolo/1320244/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-01T14:25:48+00:00"/>
    <meta property="og:title" content="Esce dalla superstrada, scontro davanti allo svincolo: due feriti in ospedale"/>
    <meta property="og:description" content="TOLENTINO - Incidente intorno alle 14,40 di oggi. Un uomo di 90 anni si è immesso dalla 77 ed è finito contro una una vettura che viaggiava lungo via Corona"/>
  </head>
  <body>
    <article>
      <h1>Esce dalla superstrada, scontro davanti allo svincolo: due feriti in ospedale</h1>
      <h2>TOLENTINO - Incidente intorno alle 14,40 di oggi. Un uomo di 90 anni si è immesso dalla 77 ed è finito contro una una vettura che viaggiava lungo via Corona</h2>
      <address><time datetime="2019-11-01T14:25:48+00:00">01 Nov 2019, 14:25</time> by <a rel="author">Gianluca Ginella</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F01%2Fscontro-tra-due-auto-di-fronte-allo-svincolo%2F1320244%2F">Condividi45</a><a href="https://twitter.com/intent/tweet?text=Esce+dalla+superstrada%2C++scontro+davanti+allo+svincolo%3A++due+feriti+in+ospedale&amp;url=https%3A%2F%2Fwww.cronachemaceratesi.it%2F2019%2F11%2F01%2Fscontro-tra-due-auto-di-fronte-allo-svincolo%2F1320244%2F">Tweet</a>Email45 Condivisioni</p>
      <p> </p>
      <p> </p>
      <p>di <b>Francesca Marsili</b></p>
      <p>
        <b>Schianto all’uscita della superstrada, a Tolentino: incidente in via Corona intorno alle 14,40 di oggi: due le persone ferite portate in ospedale. Ad essere soccorsi un uomo di 90 anni che era al volante di una delle due vetture e una 30enne che guidava la seconda vettura.</b>
      </p>
      <p>Esce dalla superstrada allo svincolo Est di Tolentino e si schianta con una vettura che stava transitando lungo via Achille Corona. Un uomo di 90 anni, M. B., era al volante di una Fiat Panda quando alle 14,40 circa di oggi è uscito dalla 77 e ha svoltato in direzione di Tolentino. In quel momento, lungo via Corona, stava passando una Volkswagen Golf con al volante una donna di 30 anni, C. A., tolentinate. Per cause in corso di accertamento (sul posto i carabinieri della Compagnia di Tolentino per occuparsi dei rilievi) le due vetture si sono scontrate e la Panda ha poi finito la corsa contro un guardrail. Immediati i soccorsi. Sul posto il 118, i vigili del fuoco e i carabinieri. Entrambi i conducenti sono stati portati in ospedale per gli accertamenti medici del caso.</p>
      <p>
        <i>(Ultimo aggiornamento alle 15,40)</i>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/incidente-tolentino-est2-650x398.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/incidente-tolentino-est-1-1-650x433.jpg"/>
      </figure>
      <figure>
        <img src="https://cdn.cronachemaceratesi.it/wp-content/uploads/2019/11/incidente-tolentino-est-1-2-650x433.jpg"/>
      </figure>
    </article>
  </body>
</html>