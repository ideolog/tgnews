<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/the-witcher-incontro-con-il-cast-e-gli-autori-della-serie-netflix/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T14:22:00+00:00"/>
    <meta property="og:title" content="The Witcher: incontro con il cast e gli autori della serie Netflix"/>
    <meta property="og:description" content="Un resoconto della conferenza dedicata a The Witcher, dove sono mostrate delle clip inedite e il cast e gli autori hanno incontrato i futuri spettatori."/>
  </head>
  <body>
    <article>
      <h1>The Witcher: incontro con il cast e gli autori della serie Netflix</h1>
      <address><time datetime="2019-11-01T14:22:00+00:00">01 Nov 2019, 14:22</time> by <a rel="author">Luciana Perrucci</a></address>
      <p>Presso il <b>Cinema Moderno </b>di Lucca, in occasione del <a href="http://www.tomshw.it/culturapop/lucca-comics-games-2019-il-sotterraneo-di-the-witcher/"><b>Lucca Comics &amp; Games 2019</b></a>, sono stati mostrati in anteprima dei contenuti appartenenti alla serie <b>The Witcher </b>che approderà su <b>Netflix </b>il <b>20 Dicembre di quest’anno</b>. L’evento è stato impreziosito dalla partecipazione della showrunner <b>Lauren S. Hissrich </b>le attrici <b>Anya Chalotra </b>e <b>Freya Allen</b>, che interpretano rispettivamente Yennefer e Ciri, e l’autore della saga letteraria <b>Andrzej Sapkowski</b>. In questa occasione è stato rilasciato l’ultimo trailer della serie, che ha anche rivelato la data d’uscita.</p>
      <figure>
        <iframe src="https://www.youtube.com/embed/ndl1W4ltcmg" width="500" height="281" data-service="Youtube" scrolling="no"/>
      </figure>
      <p>Le informazioni rivelate durante la conferenza e le <b>tre clip esclusive </b>mostrate, hanno ingolosito i presenti, aumentando sempre più la curiosità nei confronti di questo curioso prodotto che potrebbe rivelare molte sorprese agli spettatori, che siano amanti della saga letteraria oppure no. La showrunner <b>Lauren S. Hissrich </b>ha precisato che la serie è fedele ai libri, ma che esplora e approfondisce i personaggi in modo un po’ diverso: se nei libri la personalità di Yennefer è svelata a poco a poco, qui viene sin da subito approfondita, sia per esigenze di tempi (The Witcher attualmente ha in programma<b> 3 stagioni</b>) sia perché la showrunner ha espresso il desiderio di mostrare i personaggi in modo diretto e profondo. Per la Hissrich non esistono solo donne forti in The Witcher, ci sono soprattutto <b>personaggi forti</b>.</p>
      <p>Le due attrici, <b>Anya Chalotra </b>e <b>Freya Allen </b>hanno ribadito l’impatto dei propri personaggi: da un lato Yennefer, una potente maga indipendente e caparbia, dall’altro Ciri, una bambina strappata dal proprio universo sicuro e scaraventata nel cuore delle brutture del mondo. Entrambe si evolvono, cambiano e si induriscono ognuna a proprio modo, ma con la stessa intensità.</p>
      <p>Una piccola nota a margine va dedicata all’autore <b>Andrzej Sapkowski </b>che con ironia ha sottolineato quanto non comprenda a pieno che cosa è diventata la sua opera. Come un bambino è cresciuta e si è trasformata in qualcosa di grande, che neanche lui riesce a spiegare a parole. Ha inventato l’eroe, Geralt di Rivia e il resto e venuto da sé.</p>
      <blockquote>Vi consigliamo, prima della visione della serie, di recuperare il primo libro della saga di The Witcher, acquistabile su Amazon cliccando qui.</blockquote>
    </article>
  </body>
</html>