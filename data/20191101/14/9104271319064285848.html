<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/vaccinazione-antinfluenzale-i-medici-di-famiglia-di-biella-ci-mettono-la-faccia"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-01T14:57:02+00:00"/>
    <meta property="og:title" content="Vaccinazione antinfluenzale: i Medici di Famiglia di Biella “ci mettono la faccia”"/>
    <meta property="og:description" content="Perché farlo, chi deve farlo e dove farlo"/>
  </head>
  <body>
    <article>
      <h1>Vaccinazione antinfluenzale: i Medici di Famiglia di Biella “ci mettono la faccia”</h1>
      <h2>Perché farlo, chi deve farlo e dove farlo</h2>
      <address><time datetime="2019-11-01T14:57:02+00:00">01 Nov 2019, 14:57</time> by <a rel="author">mariafrapie@gmail.com</a></address>
      <p>L’influenza è una malattia virale stagionale, sempre più aggressiva soprattutto per le complicanze che possono verificarsi specie su anziani e persone già affette e/o sofferenti per malattie croniche. L’inverno scorso, in tutta Italia, ci sono stati 95 decessi causati dall’influenza e dalle sue complicanze. Il Piemonte è stata una delle regioni più colpite dai casi di malattia.</p>
      <h3>Contro l’influenza gli antibiotici sono totalmente inefficaci</h3>
      <p>Contro l’influenza gli antibiotici sono totalmente inefficaci. Questi vanno eventualmente assunti per curare infezioni non da virus ma da batteri, e il farmaco deve essere scelto al momento opportuno dal medico solo quando sia altamente probabile o certa l’origine batterica dell’infezione. Possono essere d’aiuto farmaci che alleviano i sintomi e sicuramente il riposo, evitando contatti con grandi numeri di persone per evitare il contagio.</p>
      <h3>Come evitare il contagio</h3>
      <p>La diffusione dell’influenza può essere limitata con alcune norme igieniche (lavarsi frequentemente le mani, proteggere le vie aeree se si starnutisce, areando i locali in cui si radunano rilevanti numeri di persone,…).</p>
      <p>Ma il vero mezzo di contrasto dell’influenza è il vaccino. Esso è sicuro (con scarsi effetti collaterali di lieve o lievissima entità, mentre effetti collaterali più importanti sono sicuramente più rari delle complicanze della malattia). Inoltre il vaccino è efficace:in pochissimi casi di somministrazione del vaccino ci si ammala di influenza, e quasi sempre sotto forma molto più lieve.</p>
      <p>Naturalmente il vaccino non protegge ovviamente da altri virus diversi da quello influenzale ma che magari danno sintomi simil-influenzali.</p>
      <h3>Proteggere chi ci è vicino</h3>
      <p>Vaccinarsi non protegge solo sé stessi, ma anche eventuali persone fragili con cui siamo spesso in contatto per motivi di lavoro o perché nostri parenti. Per la somministrazione del vaccino non ci si può ammalare di influenza in quanto non contiene virus vivo.</p>
      <p>La vaccinazione è offerta gratuitamente a tutte le categorie a rischio.</p>
      <p>Per sottolineare l’importanza della vaccinazione antinfluenzale, anche quest’anno i Medici di Famiglia di Biella “ci mettono la faccia”. L’esempio stavolta viene dato dalle Dottoresse Di Perna e Graglia che i sottopongono a vicenda alla somministrazione del vaccino. Ad indicare la necessità non solo l’utilità della vaccinazione.</p>
      <p>Informazioni più complete si possono rintracciare <a href="http://www.salute.gov.it/portale/news/p3_2_1_1_1.jsp?lingua=italiano&amp;menu=notizie&amp;p=dalministero&amp;id=3933">salute.governo.</a></p>
      <h3>Dove ci si può vaccinare</h3>
      <p>Ci si può vaccinare dal proprio Medico di Famiglia e Pediatra di Libera Scelta e presso i Centri Sanitari delle Forze dell’Ordine, dove presenti.</p>
      <figure>
        <img src="https://laprovinciadibiella.it/wp-content/uploads/2019/11/Dottoressa-Graglia-.jpg"/>
      </figure>
      <p>Dottoressa Graglia</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/ben-104-interventi-biella-persone-obese"/>
        <a href="https://laprovinciadibiella.it/attualita/la-vie-est-rose-ottobre-mese-dedicato-alla-prevenzione-del-tumore-al-seno"/>
        <a href="https://laprovinciadibiella.it/attualita/infarti-trattati-in-tempi-sempre-piu-brevi-in-cardiologia-a-biella"/>
      </related>
    </article>
  </body>
</html>