<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118740-ds-trazi-pravdu-za-zene-otpustene-u-visokoj-medicinskoj-skoli-u-cupriji?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T14:00:06+00:00"/>
    <meta property="og:title" content="DS traži pravdu za žene otpuštene u Visokoj medicinskoj školi u Ćupriji"/>
    <meta property="og:description" content="Poslanik Demokratske stranke (DS) Balša Božović zatražio je sastanak u Nacionalom savetu za visoko obrazovanje na koji bi došao sa ženama koje su izbačene sa posla u Visokoj medicinskoj školi u Ćupriji.Rekao je da su i drugi zaposleni u toj školi na meti &quot;maltretiranja i pretnji otkazima&quot;.Prosvetna inspekcija je zaključila da je bilo nezakonitog zapošljavanja funkcionera Srpske napredne stranke u toj školi iz koje je otpušteno devet žena medju kojima je osam doktorantkinja nauka.Potom su su u javnost dospele nove informacije o tome, te se zaposleni u toj školi koji upozoravaju na nezakonitosti u njenom radu, &quot;suočavaju se sa novim maltretiranjima i pretnjama otkazom&quot;, izjavio je Božović, saopšila je DS.U saopštenju piše da je predsednik Nacionalnog saveta za visoko obrazovanje, Bela Balint, na zahtev zaposlenih u toj školi zatražio od Nacionalnog tela za akteditaciju da obavi &quot;spoljašnju proveru kvaliteta rada&quot; te škole, pre svega kompetentnost zaposlenih, ali je Nacionalno akreditaciono telo odbilo da to učini.&quot;Zbog…"/>
  </head>
  <body>
    <article>
      <h1>DS traži pravdu za žene otpuštene u Visokoj medicinskoj školi u Ćupriji</h1>
      <address>
        <time datetime="2019-11-01T14:00:06+00:00">01 Nov 2019, 14:00</time>
      </address>
      <p><b>Poslanik Demokratske stranke (DS) Balša Božović zatražio je sastanak u Nacionalom savetu za visoko obrazovanje na koji bi došao sa ženama koje su izbačene sa posla u Visokoj medicinskoj školi u Ćupriji.</b><br/><br/>Rekao je da su i drugi zaposleni u toj školi na meti "maltretiranja i pretnji otkazima".<br/><br/>Prosvetna inspekcija je zaključila da je bilo nezakonitog zapošljavanja funkcionera Srpske napredne stranke u toj školi iz koje je otpušteno devet žena medju kojima je osam doktorantkinja nauka.<br/><br/>Potom su su u javnost dospele nove informacije o tome, te se zaposleni u toj školi koji upozoravaju na nezakonitosti u njenom radu, "suočavaju se sa novim maltretiranjima i pretnjama otkazom", izjavio je Božović, saopšila je DS.<br/><br/>U saopštenju piše da je predsednik Nacionalnog saveta za visoko obrazovanje, Bela Balint, na zahtev zaposlenih u toj školi zatražio od Nacionalnog tela za akteditaciju da obavi "spoljašnju proveru kvaliteta rada" te škole, pre svega kompetentnost zaposlenih, ali je Nacionalno akreditaciono telo odbilo da to učini.<br/><br/>"Zbog toga sam uveren da će Nacionalni savet za visoko obrazovanje biti saveznik hrabrim ženama koje su zbog funkcionera Srpske napredne stranke ostale bez posla", rekao je Božović.</p>
    </article>
  </body>
</html>