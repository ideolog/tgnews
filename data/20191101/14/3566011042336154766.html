<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543885.html/%D8%AD%D9%81%D8%B8-%D8%A7%D9%85%D9%86%DB%8C%D8%AA--%D8%A7%D9%88%D9%84%D9%88%DB%8C%D8%AA-%D8%AF%D9%88%D9%84%D8%AA%D9%85%D8%B1%D8%AF%D8%A7%D9%86-%D8%A8%D8%A7%D8%B4%D8%AF--%D9%85%D9%82%D8%A7%D9%88%D9%85%D8%AA-%D8%A8%D9%87%D8%AA%D8%B1%DB%8C%D9%86-%D8%B1%D8%A7%D9%87-%D9%85%D9%82%D8%A7%D8%A8%D9%84%D9%87-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%AC%D9%87%D8%A7%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T14:57:00+00:00"/>
    <meta property="og:title" content="حفظ امنیت، اولویت دولتمردان باشد/ مقاومت بهترین راه مقابله با استکبار جهانی"/>
    <meta property="og:description" content="نماینده ولی فقیه در استان سمنان گفت: مقاومت، بهترین راه مبارزه با استکبار جهانی و مقابله با آمریکا است."/>
  </head>
  <body>
    <article>
      <h1>حفظ امنیت، اولویت دولتمردان باشد/ مقاومت بهترین راه مقابله با استکبار جهانی</h1>
      <h2>امام جمعه سمنان:</h2>
      <address>
        <time datetime="2019-11-01T14:57:00+00:00">01 Nov 2019, 14:57</time>
      </address>
      <p>نماینده ولی فقیه در استان سمنان گفت: مقاومت، بهترین راه مبارزه با استکبار جهانی و مقابله با آمریکا است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://meraatnews.com/">مرآت</a>، حجت الاسلام والمسلمین سید محمد شاهچراغی نماینده ولی فقیه در استان و امام جمعه سمنان در سنگر عبادی سیاسی این هفته نماز جمعه گفت: پیشرفت هر کشوری در سایه امنیت آن کشور است که اگر این نعمت نباشد قطعا همه چیز تعطیل خواهد شد.</p>
      <p>شاهچراغی با اشاره به اینکه در بین تمامی نعمت ها باید قدر سلامت و امنیت را دانست، عنوان کرد: تنها با وجود ناامنی در کشور قدردان این نعمت بزرگ خواهیم بود.</p>
      <p>وی با اشاره به رهنمود های مقام معظم رهبری مبنی بر اینکه نیروهای مسلح و مردم کشور از شاخصه های وجود امنیت است، افزود: رهبر انقلاب دولتمران و مردم عراق و لبنان را به داشتن امنیت توصیه کردند.</p>
      <p>امام جمعه سمنان مطرح کرد: با وجود موج سواری دشمنان به خصوص صهیونیست و آمریکا، باید اولویت همه ی دولتمردان و مسئولین داشتن امنیت کشور باشد.</p>
      <p>شاهچراغی اذعان کرد: دشمنی آمریکا نسبت به کشور ایران چندین ساله بوده و تا زمانی که آمریکا زنده است از شرش در امان نیستیم.</p>
      <p>وی با توجه به نزدیک شدن ۱۳ آبان ماه افزود: سه حادثه مهم تبعید حضرت امام به ترکیه، تسخیر لاله جاسوسی و شهادت چند دانشجو و دانش آموز در سال های مختلف در این تاریخ اتفاق افتاده است.</p>
      <p>امام جمعه سمنان با تاکید بر اینکه ۱۳ آبان ماه روز ملی مبارزه با آمریکا است، گفت: همه ی مردم باید پرشور در راهپیمایی این روز شرکت کنند چراکه با حضور خود اقتدار کشور را نشان خواهند داد.</p>
      <p>شاهچراغی ادامه داد: بهترین راه مبارزه با استکبار جهانی و مقابله با آمریکا که ۴۰ سال ملت ایران آن را حفظ کرده، مقاومت است.</p>
      <p>انتهای پیام/</p>
    </article>
  </body>
</html>