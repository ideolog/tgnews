<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/meclis-calisanlarindan-emeklilik-istegi-bizim-yerimize-cocuklarimiz-ise-alinsin-888592"/>
    <meta property="og:site_name" content="Onedio"/>
    <meta property="article:published_time" content="2019-11-01T14:56:58+00:00"/>
    <meta property="og:title" content="Meclis Çalışanlarından Emeklilik İsteği: 'Bizim Yerimize Çocuklarımız İşe Alınsın'"/>
    <meta property="og:description" content="Memur-Sen’e bağlı Büro Memur-Sen, TBMM’de emekli olan personelin yerine çocuklarının işe alınmasını talep etti."/>
  </head>
  <body>
    <article>
      <h1>Meclis Çalışanlarından Emeklilik İsteği: 'Bizim Yerimize Çocuklarımız İşe Alınsın'</h1>
      <address><time datetime="2019-11-01T14:56:58+00:00">01 Nov 2019, 14:56</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/memur/57a86165dc9a539b6cbe0540">Memur</a>-Sen’e bağlı Büro Memur-Sen, <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>’de emekli olan personelin yerine çocuklarının işe alınmasını talep etti.</h4>
      <figure>
        <img src="https://img-s1.onedio.com/id-5dbc478de2c04c2f24f5ed9e/rev-0/w-500/s-856c455718aa89a5edc7885b265debb53e641ce7.jpg"/>
      </figure>
      <p><a href="http://www.cumhuriyet.com.tr/haber/calisma_yasami/1572822/aile-boyu-is-istediler.html">Cumhuriyet gazetesinden Mustafa Çakır'ın haberine göre</a>, <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>’de çalışanlar içerisinde en fazla üyeye sahip olan <a href="https://onedio.com/etiket/memur/57a86165dc9a539b6cbe0540">Memur</a>-Sen’e bağlı Büro Memur-Sen, TBMM yönetimiyle kamu idari kurul toplantısını yaptı. Çalışanlar toplantıda, emekli olan personelin yerine çocuklarının işe alınmasını istedi.</p>
      <h3>Cemil Çiçek döneminde yapılmış</h3>
      <figure>
        <img src="https://img-s2.onedio.com/id-5dbc44ebf053b27323c0aba1/rev-0/w-500/s-5c37a8f2e92c08ce7902f85b005f65ca6faa0796.jpg"/>
      </figure>
      <p>Büro <a href="https://onedio.com/etiket/memur/57a86165dc9a539b6cbe0540">Memur</a>-Sen <a href="https://onedio.com/etiket/ankara/501c490fcc161f8ec13422aa">Ankara</a> 15 No’lu (<a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>) Şube Başkanı Özgür Yaydemir, daha önce İsmet Sezgin, Mustafa Kalemli, Köksal Toptan ve <a href="https://onedio.com/etiket/cemil-cicek/503cb58dcc161f8ec1342431">Cemil Çiçek</a>’in başkanlıklarında bu yöntemin uygulandığını söyledi</p>
      <h3>'Başarılı olan personel çocukları tercih edilebilir'</h3>
      <figure>
        <img src="https://img-s2.onedio.com/id-5dbc45220fe4091f23fac541/rev-0/w-500/s-5d7fb1dbb15815131a23781dfb1800a875c46b12.jpg"/>
      </figure>
      <p>Böyle bir uygulamanın personelin beklentilerine yanıt vereceğini söyleyen Yaydemir, “Çocukların işe alınması yanlış düşünülebilir. <a href="https://onedio.com/etiket/kamu-personel-secme-sinavi/502716ebcc161f8ec134232d">KPSS</a>’de başarılı olan personel çocukları <a href="https://onedio.com/etiket/tercih/57ab11709461fa5413c37e77">tercih</a> edilebilir. Sonuçta çalışanların böyle bir talebi var” açıklamasında bulundu.</p>
      <h4>Bu Haber ile İlgili Linkler</h4>
      <p>
        <a href="https://eksisozluk.com/emekli-oldugumuzda-yerimize-cocuklarimiz-alinsin--6232657?a=popular">| Emekli Olduğumuzda Yerimize Çocuklarımız Alınsın - <b>eksisozluk.com</b></a>
      </p>
    </article>
  </body>
</html>