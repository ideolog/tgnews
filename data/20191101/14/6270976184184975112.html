<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/genprokuror-obitsyaye-horoshi-zrushennya-u-spravi-aktyvistky-gandzyuk/"/>
    <meta property="og:site_name" content="Рубрика"/>
    <meta property="article:published_time" content="2019-11-01T14:31:57+00:00"/>
    <meta property="og:title" content="Генпрокурор обіцяє &quot;хороші зрушення&quot; у справі активістки Гандзюк"/>
    <meta property="og:description" content="Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк. Про це повідомляє агентство “Інтерфакс-Україна”. “У нас будуть дуже хороші зрушення в цій справі. І, можливо, навіть на наступному тижні ми дещо зможемо повідомити суспільству”. За словами Рябошапки, з вересня слідство у цій справі значно активізувалося, “тому невдовзі будуть […]"/>
  </head>
  <body>
    <article>
      <h1>Генпрокурор обіцяє "хороші зрушення" у справі активістки Гандзюк</h1>
      <address><time datetime="2019-11-01T14:31:57+00:00">01 Nov 2019, 14:31</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/ryaboshapka-1-620x420-c-1.jpg"/>
      </figure>
      <p>
        <b>
          <b>Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк.</b>
        </b>
      </p>
      <p>Про це повідомляє агентство <a href="https://ua.interfax.com.ua/news/general.html">“Інтерфакс-Україна”.</a></p>
      <p>“У нас будуть дуже хороші зрушення в цій справі. І, можливо, навіть на наступному тижні ми дещо зможемо повідомити суспільству”.</p>
      <p>За словами Рябошапки, з вересня слідство у цій справі значно активізувалося, “тому невдовзі будуть результати”.</p>
      <p>4 листопада виповнюється рік з дня смерті херсонської активістки Катерини Гандзюк, яка померла в лікарні після нападу з сірчаною кислотою. Друзі, близькі Гандзюк і активісти наголошують, що покарання понесли учасники нападу, а замовники досі не названі слідством.</p>
      <p>Нагадаємо, <a href="https://rubryka.com/article/anons-rik-bez-kati/">в честь пам’яті активістки містами України та світу відбудуться акції у день смерті Гандзюк.</a></p>
    </article>
  </body>
</html>