<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/boris-filatov-misceve-samovryaduvannya-ce-ne-vertikal-vladi-ne-mozhe-buti-svoyih-meriv-328130_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T14:10:00+00:00"/>
    <meta property="og:title" content="Борис Філатов: &quot;Місцеве самоврядування — це не вертикаль влади. Не може бути &quot;своїх&quot; мерів&quot;"/>
    <meta property="og:description" content="Не треба будувати ще одну КПРС чи Партію регіонів"/>
  </head>
  <body>
    <article>
      <h1>Борис Філатов: "Місцеве самоврядування — це не вертикаль влади. Не може бути "своїх" мерів"</h1>
      <h2>" Не треба будувати ще одну КПРС чи Партію регіонів"</h2>
      <address>
        <time datetime="2019-11-01T14:10:00+00:00">01 Nov 2019, 14:10</time>
      </address>
      <p>То що ж сьогодні відбувається в одному з найбільших міст України? Навіщо мерові Дніпра власна озброєна поліція? Чому децентралізація з грішми, але без повноважень не працюватиме? Звідки візьмуться незаангажовані префекти? В якій точці закінчується діалог мера з громадою і починаються провокації опонентів? Хто сьогодні впливає на рішення Філатова? На що він готовий ради захисту свого майбутнього в Дніпрі? Про це і не тільки Борис Філатов розповідає в своєму інтерв'ю <a href="https://dt.ua/">DT.UA</a></p>
      <p>"Зараз сформувалася така ситуація у владі, коли є монобільшість, у якої в руках усі важелі впливу, — говорить мер Дніпра. — Ніхто зараз не заважає новій владі займатися основними історичними викликами, які стоять перед країною, — війною, економікою, тарифами. Але одна річ — говорити про них під час виборчої кампанії, коли ти хочеш сподобатися всім, і зовсім інша — відповідати на них тепер. Тому у влади виникла спокуса призначати ворогів і мати під рукою людей, котрі виконують роль таких собі громовідводів.</p>
      <figure>
        <iframe src="https://www.youtube.com/embed/kzMLsIYWuYY" width="640" height="360" data-service="Youtube" scrolling="no"/>
      </figure>
      <p>"Ми хочемо, щоб скрізь були наші мери, від "Слуги народу", — приблизно таке посилання. Я, знову ж, не посилатимуся на прізвища людей, які нам це озвучують. За результатами наступних місцевих виборів, проведенням яких нас постійно лякають. Що означає від "Слуги народу"? А що у вас, взагалі, за ідеологія? Крім рейтингу президента країни?".</p>
      <p>"Але місцеве самоврядування — це не вертикаль влади. — Воно не підвладне партії, уряду або президентові. Не може бути "своїх" мерів, "своїх" місцевих депутатів. Не треба будувати ще одну КПРС чи Партію регіонів. Ми всі чудово знаємо, до чого це одного разу призвело. У нас дуже складна країна. З різними регіонами, політичною історією, світоглядними установками. Тому говорити, що скрізь сидять феодали, неправильно. Десь мер — чотири терміни, а десь — один, як я. І навряд чи варто всіх мастити однією чорною фарбою", — завершив Філатов.</p>
      <p>Детальніше читайте в матеріалі Інни Ведерникової <a href="https://dt.ua/interview/boris-filatov-mist-327927_.html">"Борис Філатов. Міст"</a> Дзеркало тижня. Україна".</p>
      <p>Повну відеоверсію інтерв'ю з Борисом Філатовим дивіться <a href="https://kalendar.zn.ua/uk/boris-filatov-2/">тут</a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>