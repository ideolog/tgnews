<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Neshto-stava-s-Toto-spira-uchastiyata-910377"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T14:20:00+00:00"/>
    <meta property="og:title" content="Нещо става с Тото, спира участията!"/>
    <meta property="og:description" content="Рапърът Йонислав Йотов-Тото смята да преустанови участията си след голямото турне заради здравословн..."/>
  </head>
  <body>
    <article>
      <h1>Нещо става с Тото, спира участията!</h1>
      <address>
        <time datetime="2019-11-01T14:20:00+00:00">01 Nov 2019, 14:20</time>
      </address>
      <p>Рапърът Йонислав Йотов-Тото смята да преустанови участията си след голямото турне заради здравословни проблеми, научи "Галерия“. През последните няколко месеца все по-често му прилошавало, като се стигало и до Бърза помощ, разкри дуетната му половинка Лъчезар Евтимов.</p>
      <p>Преди няколко седмици по време на подготовка за участие на "СкандаУ“ във Варна Тото колабирал. "Беше целият пожълтял. Започна да се поти и му прилоша“, разказва Лъчо. От екипа на Бърза помощ му влели система и успели да го вдигнат на крака така, че феновете дори да не заподозрат за инцидента. Диагнозата, която парамедиците поставили, била синусова тахикардия.</p>
      <p>По думите на Лъчо, неразположението на Тото се дължи на прекомерното натоварване покрай турнето им. Рапърът бил и доста емоционален, което също оказвало влияние. Освен това, страдал и от стомашни проблеми.</p>
      <p>Оказва се, че инцидентът във Варна не е изолиран случай. На финала на "Биг Брадър“ например, Тото вдигнал кръвно и му прилошало. Слава богу, майката на колегата му Наско Колев, която е медицинско лице, била в публиката и му помогнала.</p>
      <p>"СкандаУ“ в действителност е една от бандите с най-интензивни участия. Претоварването, недоспиването и нездравословното хранене могат сериозно да увредят здравето. Прокрадва се обаче и друга версия, свързана с влошеното състояние на Тото. Според запознати забранените вещества и най-вече психотропните субстанции често причиняват синусова тахикардия, пребледняване и изпотяване.</p>
      <p>"В хип-хоп средите употребата на опиати не е нещо необичайно. Повечето изпълнители посягат към бялото, за да са по-издръжливи на участие и да имат супер енергия. За съжаление, звезди като Ейми Уайнхаус, Фреди Меркюри, Уитни Хюстън, Джими Хендрикс и много други си отидоха именно след злоупотреба с подобни средства“, коментират от шоубизнеса.</p>
      <p>Заради зачестилите инциденти Тото обещал на приятелката си да преустанови ангажиментите си в следващите няколко месеца. С Кристин Петринска наскоро станаха родители и така Йотов ще може да се отдаде изцяло на бебето.</p>
    </article>
  </body>
</html>