<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/ksu_vyznav_zakonoproiekt_pro_skasuvannya_advokatskoi_monopolii_1681609"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T14:50:00+00:00"/>
    <meta property="og:title" content="КСУ визнав законопроєкт про скасування адвокатської монополії конституційним"/>
    <meta property="og:description" content="Конституційний суд України визнав законопроєкт про скасування адвокатської монополії як такий, що відповідає Конституції України."/>
  </head>
  <body>
    <article>
      <h1>КСУ визнав законопроєкт про скасування адвокатської монополії конституційним</h1>
      <address>
        <time datetime="2019-11-01T14:50:00+00:00">01 Nov 2019, 14:50</time>
      </address>
      <p>
        <b>Конституційний суд України визнав законопроєкт про скасування адвокатської монополії як такий, що відповідає Конституції України.</b>
      </p>
      <p>Про це повідомляє п<a href="http://www.ccu.gov.ua/novyna/ksu-nadav-vysnovok-u-spravi-shchodo-skasuvannya-advokatskoyi-monopoliyi">ресслужба</a> установи.</p>
      <p>"Конституційний суд України визнав законопроєкт про внесення змін до Конституції України (щодо скасування адвокатської монополії) таким, що відповідає вимогам стате 157 та 158 Конституції України", - йдеться у повідомленні.</p>
      <p>Як повідомлялося, президентський законопроєкт про скасування адвокатської монополії передбачає вилучення:</p>
      <ul>
        <li>частини п'ятої статті 131-2 Конституції України, за якою законом можуть бути визначені винятки щодо представництва в суді у трудових спорах, спорах щодо захисту соціальних прав, щодо виборів та референдумів, у малозначних спорах, а також стосовно представництва малолітніх чи неповнолітніх осіб та осіб, які визнані судом недієздатними чи дієздатність яких обмежена;</li>
        <li>підпункт 11 пункту 16-1 Розділу ХV  "Перехідні положення", згідно з яким із дня набрання чинності Законом України "Про внесення змін до Конституції України (щодо правосуддя)" представництво відповідно до пункту 3 частини першої статті 131<b>-</b>1 та статті 131-2 Конституції України виключно прокурорами або адвокатами у Верховному Суді та судах касаційної інстанції здійснюється з 1 січня 2017 року; у судах апеляційної інстанції – з 1 січня 2018 року; у судах першої інстанції – з 1 січня 2019 року.</li>
      </ul>
      <p><a href="https://zik.ua/news/2019/09/02/profilnyy_komitet_rekomenduvav_verhovniy_radi_skasuvaty_advokatsku_1638515">Нагадаємо</a>, профільний комітет парламенту з питань правової політики запропонував Верховній Раді відправити до Конституційного суду проєкт змін до Конституції (№1013) щодо скасування адвокатської монополії.</p>
      <related>
        <h4>читайте також</h4>
        <a href="https://zik.ua/news/2019/10/28/zmenshennya_kilkosti_nardepiv_ta_sprava_yanukovycha_ksu_tsogo_tyzhnya_rozglyane_1677797"/>
        <a href="https://zik.ua/news/2019/10/18/opublikovano_postanovy_pro_pryznachennya_ta_uchast_predstavnyka_rady_u_1670977"/>
        <a href="https://zik.ua/news/2019/06/20/ksu_zayavyv_shcho_prodovzhuie_rozglyad_spravy_shchodo_rozpusku_rady_1596275"/>
        <a href="https://zik.ua/news/2019/11/01/rankove_zasidannya_verhovnoi_rady__onlayntranslyatsiya_1681065"/>
      </related>
    </article>
  </body>
</html>