<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bagisiklik-sistemi-nasil-guclenir-bagisiklik-sisteminin-zayif-oldugu-nasil-anlasilir-fotograflari-2216337"/>
    <meta property="og:site_name" content="Posta"/>
    <meta property="article:published_time" content="2019-11-01T14:22:24+00:00"/>
    <meta property="og:title" content="Bağışıklık sistemini güçlendiren gıdalar"/>
    <meta property="og:description" content="Belirli besinler ile beslemek bağışıklık sisteminizin güçlü kalmasına yardımcı olabilir. Kışın soğuk algınlığı ve gribi önlemenin yollarını arıyorsanız, ilk adım olarak yerel pazarları ziyaret etmek olmalıdır. Peki, Bağışıklık sistemi nasıl güçlenir? Bağışıklık sisteminin zayıf olduğu nasıl anlaşılır? İşte bağışıklığı güçlendiren besinler…"/>
  </head>
  <body>
    <article>
      <h1>Bağışıklık sistemini güçlendiren gıdalar</h1>
      <address>
        <time datetime="2019-11-01T14:22:24+00:00">01 Nov 2019, 14:22</time>
      </address>
      <h3>Belirli besinler ile beslemek bağışıklık sisteminizin güçlü kalmasına yardımcı olabilir. Kışın <a href="https://www.posta.com.tr/haberler/soguk-alginligi">soğuk algınlığı </a>ve gribi önlemenin yollarını arıyorsanız, ilk adım olarak yerel pazarları ziyaret etmek olmalıdır. Peki, <a href="https://www.posta.com.tr/haberler/bagisiklik-sistemi">Bağışıklık sistemi </a>nasıl güçlenir? Bağışıklık sisteminin zayıf olduğu nasıl anlaşılır? İşte bağışıklığı güçlendiren besinler…</h3>
      <figure>
        <img src="https://i.pstimaj.com/img/78/700x0/5dbc3d04ae298b341601275d"/>
      </figure>
      <h4>1. Turunçgiller</h4>
      <p>Çoğu insan soğuk algınlığına yakalandıktan sonra C vitaminine yönelir. Çünkü C vitamini bağışıklık sisteminizi güçlendirmenize yardımcı olur. C vitaminin, beyaz kan hücrelerinin üretimini arttırır. Bu enfeksiyonlarla savaşmanın anahtarıdır.</p>
      <p>Popüler narenciye meyveleri şunlardır:</p>
      <p>greyfurt</p>
      <p>portakal</p>
      <p>mandalina</p>
      <p>Limonlar</p>
      <p>misket limonu</p>
      <figure>
        <img src="https://i.pstimaj.com/img/78/700x0/5dbc3d0b66a97ce7cf989615"/>
      </figure>
      <h4>2. Kırmızı biber</h4>
      <p>Narenciye meyveleri veya herhangi bir başka meyve veya sebzede daha fazla C vitamini olduğunu düşünüyorsanız, tekrar düşünün. Kırmızı dolmalık biber iki kat daha fazla C vitamini içerir. Aynı zamanda zengin bir beta karoten kaynağıdır. C vitamini bağışıklık sisteminizi güçlendirmenin yanı sıra, sağlıklı cildin korunmasına yardımcı olabilir. Beta karoten gözlerinizin ve cildinizin sağlıklı kalmasına yardımcı olur.</p>
      <figure>
        <img src="https://i.pstimaj.com/img/78/700x0/5dbc3d24ae298b3519ecbfca"/>
      </figure>
      <h4>3. Brokoli</h4>
      <p>Brokoli içeriğinde birçok vitamin ve minerali barındırır. A, C ve E vitaminlerinin yanı sıra diğer birçok antioksidan ve lifi de içeriğinde barındıran brokoli, masanıza koyabileceğiniz en sağlıklı sebzelerden biri. Güçlü etkisi için olabildiğince az pişirmek gerekiyor. </p>
      <figure>
        <img src="https://i.pstimaj.com/img/78/700x0/5dbc3d42ae298b3415e1ab4a"/>
      </figure>
      <h4>4. Sarımsak</h4>
      <p>Sarımsak dünyadaki hemen hemen her ulusal mutfakta bulunur. Erken medeniyetler, enfeksiyonlarla mücadeledeki değerini biliyordu. Ulusal Tamamlayıcı ve Bütünleştirici Sağlık Merkezi’ne göre sarımsak da kan basıncının düşmesine ve arterlerin sertleşmesinin yavaşlamasına yardımcı oluyor. Sarımsağın bağışıklık artırıcı özellikleri, allisin gibi yoğun bir miktarda kükürt içeren bileşiklerden geliyor.</p>
      <figure>
        <img src="https://i.pstimaj.com/img/78/700x0/5dbc3d6866a97ce7521d75d0"/>
      </figure>
      <h4>5. Zencefil</h4>
      <p>Zencefil, boğaz ağrısını ve diğer iltihaplı hastalıkları azaltmaya yardımcı olur. Mide bulantısı ve kronik ağrının azaltılmasına yardımcı olan zencefil ayrıca kolesterol düşürücü özelliklere de sahiptir. </p>
      <figure>
        <img src="https://i.pstimaj.com/img/78/700x0/5dbc3da466a97ce7521d75d4"/>
      </figure>
      <h4>6. Ispanak</h4>
      <p>Ispanak C vitamini açısından zengindir. Ayrıca bağışıklık sistemimizin enfeksiyonla mücadele yeteneğini artırabilen çok sayıda antioksidan ve beta karotenle doludur. Brokoliye benzer şekilde, ıspanağın besin değerini koruyabilmesi için mümkün olduğu kadar az pişmiş olması gerekir. </p>
      <figure>
        <img src="https://i.pstimaj.com/img/78/700x0/5dbc3df0ae298b3415e1ab56"/>
      </figure>
      <h4>7. Yoğurt</h4>
      <p>Canlı ve aktif kültürlerin olduğu yoğurt bu kültürler sayesinde bağışıklık sistemini güçlendirir. Yoğurt ayrıca D vitamini açısından da önemli bir kaynaktır. D vitamini bağışıklık sistemini düzenlemeye yardımcı olur ve vücudumuzun hastalıklara karşı doğal savunmasını artırır. </p>
      <figure>
        <img src="https://i.pstimaj.com/img/78/700x0/5dbc3e2bae298b3416012765"/>
      </figure>
      <h4>8. Badem</h4>
      <p>Soğuk algınlığı önleme ve griple savaşma söz konusu olduğunda, E vitamini C vitamininin gerisinde kalır. Ancak, E vitamini sağlıklı bir bağışıklık sisteminin anahtarıdır. Badem gibi kuruyemişler sağlıklı yağlara sahiptir. Yaklaşık 46 badem önerilen günlük E vitamini miktarının yaklaşık yüzde 100'ünü sağlar.</p>
      <figure>
        <img src="https://i.pstimaj.com/img/78/700x0/5dbc3e5dae298b3519ecbfd6"/>
      </figure>
      <h4>9. Zerdeçal</h4>
      <p>Zerdeçal, içeriğinde birçok önemli bileşeni barındırır. Zerdeçal bir anti-inflamatuar olarak yıllardır kullanılmaktadır. Zerdeçalın kendine özgü rengini veren yüksek kurkumin konsantrasyonlarının egzersize bağlı kas hasarını azaltmaya yardımcı olabileceğini göstermektedir.</p>
      <figure>
        <img src="https://i.pstimaj.com/img/78/700x0/5dbc3e9566a97ce7cf98961d"/>
      </figure>
      <h4>10. Yeşil çay</h4>
      <p>Hem yeşil hem de siyah çay, bir tür antioksidan olan flavonoidlerle doludur. Yeşil çayın içeriğinde bulunan EGCG'nin bağışıklığı güçlendirdiği biliniyor. Yeşil çay aynı zamanda L-theanine amino asidinin iyi bir kaynağıdır. </p>
      <figure>
        <img src="https://i.pstimaj.com/img/78/700x0/5dbc3eb966a97ce7521d75d8"/>
      </figure>
      <h4>11. Kivi</h4>
      <p>Kivi doğal olarak folat, potasyum, K vitamini ve C vitamini de dahil olmak üzere bir çok temel besin maddesi ile doludur. Kivide bulunan C vitamini enfeksiyonla savaşan beyaz kan hücrelerini güçlendirir.</p>
    </article>
  </body>
</html>