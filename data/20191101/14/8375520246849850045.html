<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zakonoprojekt-pro-onovlennya-sbu-vichituyut-razom-iz-nato-kuleba-637036.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T14:14:00+00:00"/>
    <meta property="og:title" content="Законопроєкт про оновлення СБУ «вичитують» разом із НАТО, – Кулеба"/>
    <meta property="og:description" content="Дмитро Кулеба: Ми виходимо з того, що новий закон про СБУ відповідатиме національним інтересам і цілям євроатлантичної інтеграції"/>
  </head>
  <body>
    <article>
      <h1>Законопроєкт про оновлення СБУ «вичитують» разом із НАТО, – Кулеба</h1>
      <address>
        <time datetime="2019-11-01T14:14:00+00:00">01 Nov 2019, 14:14</time>
      </address>
      <h4>Дмитро Кулеба: Ми виходимо з того, що новий закон про СБУ відповідатиме національним інтересам і цілям євроатлантичної інтеграції</h4>
      <p>Українська сторона вже передала на вивчення НАТО проєкт нової редакції закону про Службу безпеки України. Про це віцепрем'єр-міністр України з питань європейської і євроатлантичної інтеграції Дмитро Кулеба сказав на брифінгу, передає <a href="https://www.ukrinform.ua/rubric-polytics/2810268-zakonoproekt-pro-onovlenna-sbu-vicituut-razom-iz-nato-kuleba.html">«Укрінформ»</a>.</p>
      <p>«Ми вже передали проєкт на розгляд нашим колегам з Північноатлантичного альянсу. Є різні ідеї, тримають робочі обговорення щодо його фінальної версії, але можу сказати, що ми виходимо з того, що новий закон про СБУ відповідатиме національним інтересам і цілям євроатлантичної інтеграції», - сказав Кулеба.</p>
      <p>За словами віцепрем'єра, нині із представниками Північноатлантичного альянсу ведеться активний діалог щодо цього законопроєкту.</p>
      <p>«Ми не ховаємося від наших партнерів і не ставимо їх перед фактом, а ефективно працюємо для того, щоб закон, який зрештою буде ухвалений, відповідав максимально українським інтересам і цілям євроатлантичної інтеграції», - віцепрем'єр-міністр.</p>
      <p>Зазначимо, що Генеральний секретар НАТО Єнс Столтенберг у четвер з трибуни ВРУ <a href="https://glavcom.ua/news/u-radi-vistupiv-stoltenberg-nato-bude-na-vashomu-boci-video-636702.html">закликав Україну впровадити ухвалений торік закон про національну безпеку</a>, який передбачає парламентський нагляд за оборонними відомствами і реформування СБУ.</p>
      <related>
        <a href="https://glavcom.ua/country/politics/prezident-priznachiv-kulebu-golovoyu-komisiji-z-pitan-jevroatlantichnoji-integraciji-636573.html"/>
        <a href="https://glavcom.ua/country/politics/kuleba-rozpoviv-hto-zmozhe-otrimuvati-podvijne-gromadjanstvo-635457.html"/>
        <a href="https://glavcom.ua/news/noviy-uryad-hoche-pidkrutiti-deshcho-v-ugodi-pro-asociaciyu-z-jes--635220.html"/>
      </related>
    </article>
  </body>
</html>