<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/681641/amaliada-video-ntokoumento-mesa-apo-to-lykeio-ligo-meta-to-aimati"/>
    <meta property="og:site_name" content="enikos.gr"/>
    <meta property="article:published_time" content="2019-11-01T14:10:00+00:00"/>
    <meta property="og:title" content="Αμαλιάδα: Βίντεο ντοκουμέντο μέσα από το Λύκειο λίγο μετά το αιματηρό επεισόδιο"/>
    <meta property="og:description" content="Εικόνες μέσα από το 1ο ΓΕΛ Αμαλιάδας, όπου σημειώθηκε το αιματηρό περιστατικό..."/>
  </head>
  <body>
    <article>
      <h1>Αμαλιάδα: Βίντεο ντοκουμέντο μέσα από το Λύκειο λίγο μετά το αιματηρό επεισόδιο</h1>
      <address>
        <time datetime="2019-11-01T14:10:00+00:00">01 Nov 2019, 14:10</time>
      </address>
      <p>Εικόνες μέσα από το 1ο ΓΕΛ Αμαλιάδας, όπου σημειώθηκε το αιματηρό περιστατικό, με <a href="http://www.enikos.gr/society/681526/sokarei-o-15chronos-pou-machairothike-apo-symmathiti-tou-stin-ama">πρωταγωνιστές δύο εφήβους</a>, βλέπουν το φως της δημοσιότητας.</p>
      <p>Τα πλάνα τραβήχτηκαν λίγο μετά την επίθεση που εξαπέλυσε ένας 16χρονος σε 15χρονο συμμαθητή του, καταφέρνοντάς του χτυπήματα με αιχμηρό αντικείμενο.</p>
      <p>Τα υπόλοιπα παιδιά, μετέφεραν το θύμα στις τουαλέτες προκειμένου να ξεπλύνουν το αίμα από το σώμα του και να φροντίσουν τις πληγές.</p>
      <figure>
        <iframe src="https://www.youtube.com/embed/YHB7ou9JlJw" width="640" height="360" data-service="Youtube" scrolling="no"/>
      </figure>
      <p>
        <b>Στα δικαστήρια ο 16χρονος</b>
      </p>
      <p>Στο μεταξύ, ο 16χρονος δράστης της επίθεσης προσήχθη σήμερα το πρωί στα δικαστήρια Αμαλιάδας και πέρασε το κατώφλι του εισαγγελέα.</p>
      <p>Στο ilialive.gr μίλησαν ο πατέρας του θύματος, όσο και συγγενής του δράστη, ο οποίος ανέφερε πως τα δύο παιδιά έχουν και μακρινή συγγένεια και γίνεται προσπάθεια να τα βρουν οι δύο πλευρές.</p>
      <p>Ο πατέρας του θύματος, Παναγιώτης Κούντουρας, περιέγραψε τα όσα συνέβησαν ανάμεσα στο γιο του και το 16χρονο.</p>
      <p>"Καθότανε ο γιος μου με την παρέα του, με κάτι φίλους του, και του φώναξαν Χάρη πρόσεχε! Έβαλε το χέρι του και τον χτύπησε μία μαχαίρια στον αγκώνα και δύο μαχαιριές στην πλάτη. Ή μία είναι βαθιά. Πήγαινε να τον χτυπήσει στο λαιμό, η μαχαίρια δεν ήταν για το πρόσωπο αν δεν έβαζε όμως στη συνέχεια το χέρι του θα τον χτυπούσε και στο πρόσωπο. Σας λέω ότι μου περιέγραψαν εγώ δεν ήμουνα εκεί. Έγινε χωρίς προειδοποίηση. Απλώς το Σάββατο ανάμεσα τους είχε γίνει μία παρεξήγηση από ότι έμαθα.</p>
      <p>Αυτό το παιδί που χτύπησε το γιο μου, του έλεγε να τον έχει στην παρέα του. Ο δικός μου δεν ήθελε και αυτός ήθελε να το παίξει ότι εγώ είμαι και θα κάνω ότι θέλω. Έτσι λοιπόν πήγε στο σχολείο, να λύσει τις διαφορές του με μαχαίρι. Δε γίνονται αυτά τα πράγματα" σημείωσε και συνέχισε.</p>
      <p>"Εγώ δεν θέλω να κατηγορήσω κανέναν, ούτε να πω γιατί ο γιος μου δεν ήθελε να κάνει αυτό το παιδί παρέα. Αυτό το γνωρίζουν καλύτερα οι γονείς και κάποιοι άλλοι. Ξέρουν το παιδί αυτό τι είναι. Έχει ξαναλειτουργήσει με τον ίδιο τρόπο και στο παρελθόν από ότι έχω μάθει. Και πάλι έχει βγάλει μαχαίρι από ότι μου είπαν. Έμαθα ότι είχαν σαν παιδιά μία διαφορά, αλλά να φτάσει σε σημείο να βγάλει μαχαίρι μέσα στο σχολείο; Οι καθηγητές όλοι αυτοί που ήταν; Πήγα στο σχολείο και ρώτησα τους καθηγητές και μου είπαν ότι δεν γνώριζαν τίποτα. Εγώ μια ώρα ήρθα εδώ στο σχολείο και έμαθα από τα παιδιά ότι κυκλοφορούν μαχαίρια, σιδηρογροθιές και διάφορα τέτοια. Οι καθηγητές μου είπαν ότι σήμερα το έμαθαν κι αυτοί. Το παιδί είναι σοκαρισμένο, είναι φοβισμένο, δεν μπορεί να το ξεπεράσει εύκολα. Έφαγε δύο μαχαιριές και θα μπορούσε σήμερα να μην υπήρχε. Τώρα είμαστε ήρεμοι και μιλάμε ήρεμα γιατί το παιδί είναι καλά, σε άλλη περίπτωση όμως δεν θα είμαστε έτσι. Αυτό το παιδί ήθελε πιθανότατα να δείξει ότι είναι κυρίαρχος. Από την οικογένειά του δεν έχει επικοινωνήσει κανείς μαζί μου. Ούτε για μια συγνώμη. Σε αυτό το σχολείο γίνεται μπάχαλο!" είπε επιρρίπτοντας ευθύνες και στο σχολικό περιβάλλον.</p>
      <p>Από την πλευρά του 16χρονου, ο Παναγιώτης Αστερής, ξάδερφος του πατέρα του εφήβου, μίλησε για την προσπάθεια που γίνεται για να τα βρουν οι δύο πλευρές. "Υπάρχει μία μακρινή συγγένεια ανάμεσα στα δύο παιδιά. Εγώ έχω μιλήσει και με τους δύο πατεράδες και από τις δύο πλευρές, είναι πάρα πολύ στεναχωρημένοι και οι δύο. Και ο πατέρας του Νίκου και ο πατέρας του Χάρη, ο οποίος μου είπε ότι αν είχε ενημερωθεί για το πρώτο συμβάν του Σαββάτου θα είχε παρέμβει για να σταματήσει εκεί. Εγώ πιστεύω ότι αν κάτσουν κάτω και τα βρουν οι γονείς και τα δύο παιδιά μπορούν να συμβιώσουν κάτω από την ίδια σχολική στέγη".</p>
      <p>Πηγή/ΒΙΝΤΕΟ: ilialive.gr</p>
      <related>
        <h4>σχετικά άρθρα</h4>
        <a href="http://www.enikos.gr/society/681469/dikografia-kata-tou-16chronou-pou-machairose-ton-15chrono-symmath%0A%20%20%20%20%0A"/>
        <a href="http://www.enikos.gr/society/681577/epithesi-sta-grafeia-tis-chrysis-avgis-travmatistikan-dyo-astynom%0A%20%20%20%20%0A"/>
        <a href="http://www.enikos.gr/society/681475/gi-afto-ton-machairosa-eipe-o-16chronos-pou-travmatise-ton-15chro%0A%20%20%20%20%0A"/>
        <a href="http://www.enikos.gr/society/681494/chaker-chtypisan-to-yfypourgeio-athlitismou-tora%0A%20%20%20%20%0A"/>
        <a href="http://www.enikos.gr/society/681446/ti-leei-sto-enikosgr-o-diefthyntis-tis-defterovathmias-ekpaidefsi%0A%20%20%20%20%0A"/>
        <a href="http://www.enikos.gr/society/681441/synelifthi-o-mathitis-pou-machairose-ton-15chrono-stin-amaliada-t%0A%20%20%20%20%0A"/>
        <a href="http://www.enikos.gr/society/681409/nees-plirofories-gia-ton-15chrono-pou-machairothike-se-scholeio-s%0A%20%20%20%20%0A"/>
        <a href="http://www.enikos.gr/society/681400/sok-machairosan-mathiti-mesa-sto-scholeio-tou-stin-amaliada%0A%20%20%20%20%0A"/>
        <a href="http://www.enikos.gr/society/681179/video-ntokoumento-me-tous-drastes-tis-dolofonias-tou-epicheirimat%0A%20%20%20%20%0A"/>
      </related>
    </article>
  </body>
</html>