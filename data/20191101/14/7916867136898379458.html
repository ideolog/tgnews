<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134213-i-palangos-ekipa-atvyksta-cekijoje-solidziai-zaides-aukstaugis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T14:27:00+00:00"/>
    <meta property="og:title" content="Į Palangos ekipą atvyksta Čekijoje solidžiai žaidęs aukštaūgis"/>
    <meta property="og:description" content="Papildomos galios po krepšiu stingantys palangiškiai dairosi į užjūrio platybes. Pirmadienį prie „Kuršių“ karių prisijungs vidurio puolėjo pozicijoje rungtyniaujantis 203 cm ūgio Luka Zaharijevičius. Tikimasi, kad 2 savaičių bandomojo laikotarpio metu savo vertę įrodyti sieksiantis Kanadoje gimęs serbas komandos šarvus pasimatuoti galės jau kitos savaitės VIKINGLOTO-NKL kovose ketvirtadienį, išvykoje su „Telšiais“, bei šeštadienį, namų arenoje, ..."/>
  </head>
  <body>
    <article>
      <h1>Į Palangos ekipą atvyksta Čekijoje solidžiai žaidęs aukštaūgis</h1>
      <address>
        <time datetime="2019-11-01T14:27:00+00:00">01 Nov 2019, 14:27</time>
      </address>
      <p>Nuotr.:</p>
      <figure>
        <a href="https://www.basketnews.lt/paveikslelis-205611-any1000x1000.jpg">
          <img src="https://www.basketnews.lt/paveikslelis-205611-any630x500.jpg"/>
        </a>
      </figure>
      <p>Papildomos galios po krepšiu stingantys palangiškiai dairosi į užjūrio platybes. Pirmadienį prie „Kuršių“ karių prisijungs vidurio puolėjo pozicijoje rungtyniaujantis 203 cm ūgio Luka Zaharijevičius.</p>
      <p>Tikimasi, kad 2 savaičių bandomojo laikotarpio metu savo vertę įrodyti sieksiantis Kanadoje gimęs serbas komandos šarvus pasimatuoti galės jau kitos savaitės VIKINGLOTO-NKL kovose ketvirtadienį, išvykoje su „Telšiais“, bei šeštadienį, namų arenoje, su Šakių „Vyčiu“.<br/><br/>2018-19 metų sezoną Zaharijevičius rungtyniavo aukščiausioje Čekijos krepšinio lygoje (NBL), atstovaudamas „BK Nova Hut Ostrava“ klubui. Rungtynes starto penkete pradėdavęs 24-erių atletas savo komandoje buvo penktas pagal rezultatyvumą bei sužaistas minutes.</p>
      <p>Vienu iš kertinių ekipos žaidėjų žaidėjų tapęs 118 kg svorio vidurio puolėjas rungtyniaudamas su pajėgiausiomis Čekijos ekipomis fiksavo vidutiniškai po 10,3 taško, 6,3 atkovoto kamuolio ir 1,7 rezultatyvaus perdavimo.</p>
      <figure>
        <iframe src="https://www.youtube.com/embed/DyD99vvz5LA" width="630" height="354" data-service="Youtube" scrolling="no"/>
      </figure>
      <p>Ostravos miesto klubas buvo pirmoji profesionali Kanados pilietybę turinčio serbo stotelė. Prieš tai žaidėjas rungtyniavo Kanados universitetų čempionate (CIS), atstovaudamas Vankuveryje įsikūrusiam „Britų Kolumbijos“ universitetui. Kapitono pareigas užėmęs  Zaharijevičius paskutiniais metais universitete rinko po 9,3 taško bei 5,1 atkovoto kamuolio, atakuodamas vidutiniškai 62,1% taiklumu.</p>
      <h3>Palangos Kuršiai / Tvarkaraštis</h3>
      <figure>
        <img src="https://www.basketnews.lt/paveikslelis-175940-tmlgs.jpg"/>
      </figure>
      <p>
        <a href="https://www.basketnews.lt/komandos/2427-palangos-kursiai.html">Palangos Kuršiai</a>
      </p>
      <figure>
        <img src="https://www.basketnews.lt/paveikslelis-148561-tmlgs.jpg"/>
      </figure>
      <p><a href="https://www.basketnews.lt/komandos/929-moletu-ezerunas.html">Molėtų Ežerūnas</a> <a href="https://www.basketnews.lt/rungtynes/ziureti/82393-palangos-kursiai-moletu-ezerunas.html">76-63</a></p>
      <figure>
        <img src="https://www.basketnews.lt/paveikslelis-9585-tmlgs.jpg"/>
      </figure>
      <p>
        <a href="https://www.basketnews.lt/komandos/928-vilniaus-perlas.html">Vilniaus Perlas</a>
      </p>
      <figure>
        <img src="https://www.basketnews.lt/paveikslelis-175940-tmlgs.jpg"/>
      </figure>
      <p><a href="https://www.basketnews.lt/komandos/2427-palangos-kursiai.html">Palangos Kuršiai</a> <a href="https://www.basketnews.lt/rungtynes/ziureti/82413-vilniaus-perlas-palangos-kursiai.html">Šešt.<br/>16:00</a></p>
      <figure>
        <img src="https://www.basketnews.lt/paveikslelis-148563-tmlgs.jpg"/>
      </figure>
      <p>
        <a href="https://www.basketnews.lt/komandos/997-telsiu-telsiai.html">Telšių Telšiai</a>
      </p>
      <figure>
        <img src="https://www.basketnews.lt/paveikslelis-175940-tmlgs.jpg"/>
      </figure>
      <p><a href="https://www.basketnews.lt/komandos/2427-palangos-kursiai.html">Palangos Kuršiai</a> <a href="https://www.basketnews.lt/rungtynes/ziureti/82416-telsiu-telsiai-palangos-kursiai.html">11-07<br/>18:00</a></p>
    </article>
  </body>
</html>