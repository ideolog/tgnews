<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/24c04c04ee31682d/camionul-cu-39-de-cadavre-politistii-fac-apel-ca-cei-doi-suspecti-dati-in-urmarire-sa-se-predea.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T14:12:21+00:00"/>
    <meta property="og:title" content="Camionul cu 39 de cadavre: Polițiștii fac apel ca cei doi suspecți dați în urmărire să se predea"/>
    <meta property="og:description" content="Poliţiştii britanici care anchetează moartea a 39 de migranţi într-un camion au făcut vineri apel la doi suspecţi daţi în urmărire să se predea, informează Reuters."/>
  </head>
  <body>
    <article>
      <h1>Camionul cu 39 de cadavre: Polițiștii fac apel ca cei doi suspecți dați în urmărire să se predea</h1>
      <address><time datetime="2019-11-01T14:12:21+00:00">01 Nov 2019, 14:12</time> by <a rel="author">Jurnal.md</a></address>
      <p>
        <b>Poliţiştii britanici care anchetează moartea a 39 de migranţi într-un camion au făcut vineri apel la doi suspecţi daţi în urmărire să se predea, informează Reuters.</b>
      </p>
      <p>Este vorba de fraţii Ronan şi Christopher Huges, în vârstă de 40, respectiv 39 de ani, a precizat inspectorul-şef detectiv Daniel Stoten, potrivit Agerpres.</p>
      <p>Săptămâna trecută, cadavrele a 31 de bărbaţi şi opt femei au fost găsite într-un camion frigorific, la Grays, în apropiere de Londra. Şoferul camionului, Maurice Robinson, a compărut luni în instanţă sub acuzaţiile de omor din culpă, spălare de bani, complicitate la trafic de persoane şi la imigraţie ilegală. Pentru ultimele două infracţiuni, procurorii afirmă că el a acţionat în complicitate cu Ronan Hughes şi cu alte persoane. În afara şoferului, anchetatorii au mai arestat trei suspecţi, care ulterior au fost eliberaţi. La rândul său, poliţia din Irlanda a reţinut un bărbat în legătură cu aceeaşi anchetă.</p>
      <p>"Ronan şi Christopher, predaţi-vă Serviciului de Poliţie din Irlanda de Nord", le-a transmis Stoten public celor doi fraţi, prin intermediul presei.</p>
    </article>
  </body>
</html>