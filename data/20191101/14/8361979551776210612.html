<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskogo-zustrili-krikami-ganba-video-novini-ternopolya-50051125.html"/>
    <meta property="og:site_name" content="НВ"/>
    <meta property="article:published_time" content="2019-11-01T14:56:00+00:00"/>
    <meta property="og:title" content="Я ж не нижче нардепа: Зеленський вступив у полеміку з активістами, які зустріли його криками «Ганьба» — відео"/>
    <meta property="og:description" content="У п’ятницю, 1 листопада, під час візиту президента Володимира Зеленського до Тернополя у будівлі місцевої ОДА його зустріли криками «Ганьба!»."/>
  </head>
  <body>
    <article>
      <h1>Я ж не нижче нардепа: Зеленський вступив у полеміку з активістами, які зустріли його криками «Ганьба» — відео</h1>
      <h2>У п’ятницю, 1 листопада, під час візиту президента Володимира Зеленського до Тернополя у будівлі місцевої ОДА його зустріли криками «Ганьба!».</h2>
      <address>
        <time datetime="2019-11-01T14:56:00+00:00">01 Nov 2019, 14:56</time>
      </address>
      <p>Коли ж глава держави залишав будівлю, його обступили активісти, які зажадали відповідей на питання «Чий Крим і Донбас?», а також, що чекає на народних депутатів з фракції Слуга народу, які освистали у Верховній Раді добровольця АТО Яну Зінкевич, передає портал <a href="https://www.0352.ua/news/2560635/pid-cas-vizitu-u-ternopil-zelenskomu-dvici-bulo-neperelivki-video">0352.ua</a>.</p>
      <p>У свою чергу Зеленський підтвердив, що зазначені території вважає частиною України і пообіцяв розібратися зі своїми нардепами.</p>
      <p>Читайте також:<br/><a href="https://nv.ua/ukr/ukraine/politics/zelenskiy-v-zolotomu-shcho-skazav-prezident-chogo-hochut-veterani-reakciya-merezhi-novini-ukrajini-50050144.html">&amp;nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу</a></p>
      <p>«Я вважаю, що не можна у Верховній Раді кричати „Ганьба!“. Я, коли сьогодні заходив, внизу мені теж кричали „Ганьба!“. Я не нижче народного депутата, це неправильно таке кричати. Мені так здається. Щодо Яни — я розберуся, що там було, я не бачив. Може депутати не їй кричали», — заявив він.</p>
      <p>Нагадаємо, раніше повідомлялося, що 29 жовтня члени фракції Слуга народу заблокували трибуну Верховної Ради через слова нардепа від Євросолідарності Софії Федини щодо загрози замаху на президента Володимира Зеленського на Донбасі.</p>
      <p>Читайте також:<br/><a href="https://nv.ua/ukr/ukraine/politics/sofiya-fedina-rozpovila-pro-pogrozi-novini-ukrajini-50050427.html">&amp;nbsp«Писали, що мене чекає доля Гандзюк». Нардеп Федина розповіла про погрози після слів про Зеленського</a></p>
      <p>Вони заявили, що ці слова можна сприймати як «загрозу», «заклик до заколоту» і «державну зраду».</p>
      <p>У свою чергу депутат від Євросолідарності та доброволець АТО Яна Зінкевич зазначила, що <a href="https://nv.ua/ukr/ukraine/politics/sluga-narodu-deputat-shevchenko-vzyav-uchast-u-propagandistskomu-shou-50049331.html">держзрадою є участь члена Слуги народу Євгена Шевченка у кремлівському пропагандистському шоу</a>, за що інші члени президентської партії її освистали і почали вигукувати на її адресу: «Ганьба!».</p>
    </article>
  </body>
</html>