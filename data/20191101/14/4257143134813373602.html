<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/01/megveszi-a-fitbitet-a-google"/>
    <meta property="og:site_name" content="infostart"/>
    <meta property="article:published_time" content="2019-11-01T14:40:00+00:00"/>
    <meta property="og:title" content="Megveszi a Fitbitet a Google"/>
    <meta property="og:description" content="Saját gyártású okoseszközökkel akar piacot szerezni a cégóriás."/>
  </head>
  <body>
    <article>
      <h1>Megveszi a Fitbitet a Google</h1>
      <address><time datetime="2019-11-01T14:40:00+00:00">01 Nov 2019, 14:40</time> by <a rel="author">Infostart</a></address>
      <h3>Saját gyártású okoseszközökkel akar piacot szerezni a cégóriás.</h3>
      <p>A Google megvásárolja az okoskarkötőket gyártó Fitbitet 2,1 milliárd dollárért.</p>
      <p>A Reuters azt írja, hogy az üzletet jövőre zárhatják le, a Fitbit részvényeseinek és a hatóságoknak a jóváhagyása után. Ugyanakkor ha a Gogle nem kapja meg a hatósági engedélyeket a felvásárláshoz, akkor 250 millió dollárt kell fizetnie a cégnek.</p>
      <p>A megállapodás lehetőségét már a hét elején megszellőztette a Reuters, azóta a Fitbit részvényeinek ára 40 százalékkal emelkedett.</p>
      <p>Az adataik biztonságáért aggódó felhasználóknak azt ígérte a két cég, hogy az információkat nem fogják hirdetési célokra használni. A Google közölte: a felhasználók lehetőséget kapnak, hogy felülvizsgálják, milyen afdatokat osztanak meg a céggel.</p>
      <p>
        <i>Nyitókép: Mike Mozart of TheToyChannel and JeepersMedia on YouTube</i>
      </p>
    </article>
  </body>
</html>