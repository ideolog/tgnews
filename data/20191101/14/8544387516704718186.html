<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/staikouras-gia-koinoniko-merisma-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T14:08:47+00:00"/>
    <meta property="og:title" content="Σταϊκούρας για Κοινωνικό μέρισμα 2019: Ποιο θα είναι το ύψος &amp; πότε θα δοθεί"/>
    <meta property="og:description" content="Κανείς δεν είναι ακόμα βέβαιος για το ακριβές ποσό που θα δοθεί για το κοινωνικό μέρισμα2019."/>
  </head>
  <body>
    <article>
      <h1>Σταϊκούρας για Κοινωνικό μέρισμα 2019: Ποιο θα είναι το ύψος &amp; πότε θα δοθεί</h1>
      <h2>Τι είπε ο Υπουργός Οικονομικών για το Κοινωνικό μέρισμα 2019</h2>
      <address><time datetime="2019-11-01T14:08:47+00:00">01 Nov 2019, 14:08</time> by <a rel="author">neolaia.gr Team</a></address>
      <p>Κανείς δεν είναι ακόμα βέβαιος για το ακριβές ποσό που θα δοθεί για το<b> κοινωνικό μέρισμα</b><b>2019.</b></p>
      <p>Αρχικά, οι πηγές ανέφεραν ύψος 200 εκατ. ευρώ, μετά 400 εκατ. ευρώ, τώρα ακόμα και οίκοι αξιολόγησης μπήκαν στο παιχνίδι και δεν αποκλείουν 1 δισ. ευρώ.</p>
      <p>
        <b>Κοινωνικό μέρισμα 2019: Τι είπε ο Υπουργός Οικονομικών, Χρήστος Σταϊκούρας</b>
      </p>
      <p>Σε βραδινή εκπομπή, όπου φιλοξενήθηκε χθες (Πέμπτη 31/10) ο Υπουργός Οικονομικών, Χ. Σταϊκούρας, αναφέρθηκε στο έκτακτο επίδομα, κοινωνικό μέρισμα 2019, αλλά και στο τι θα γίνει τον Δεκέμβριο.</p>
      <p>Ο Υπουργός Οικονομικών είπε για το κοινωνικό μέρισμα 2019 ότι, εάν προκύψει 1 δισ. ευρώ υπερπλεόνασμα, πράγμα που θα φανεί στην εκτέλεση του προϋπολογισμού του Νοεμβρίου, ο πρωθυπουργός είναι αυτός που θα κρίνει και θα αποφασίσει τελικά αν θα δοθεί.</p>
      <p>
        <i>«Δόθηκε επίδομα από τη προηγούμενη κυβέρνηση τον Μάιο του 2019 εμπροσθοβαρώς, όχι γιατί υπήρχε ο διαθέσιμος χώρος τότε αλλά επειδή είχαμε εκλογές. Εγώ θα ήθελα να δούμε τα στοιχεία του Νοεμβρίου. Θέλω να είμαι πολύ προσεκτικός στην εισήγηση που θα κάνω στον πρωθυπουργό, και τότε ο Κυριάκος Μητσοτάκης θα κρίνει και θα αξιολογήσει πως θα διανεμηθεί το όποιο υπερπλεόνασμα εάν προκύψει».</i>
      </p>
      <p>Oι θεσμοί είχαν ούτως η άλλος διαμηνύσει ότι την απόφαση θα την πάρει η <b>κυβέρνηση,</b> αλλά εκδηλώνουν την προτίμησή τους στη δεύτερη κατηγορία, δηλαδή αυτή των κοινωνικά ασθενέστερων, καθώς ότι οι συνταξιούχοι δεν είναι υποχρεωτικά οι πλέον ασθενείς οικονομικά και έχουν ήδη εξασφαλίσει το επίδομα της 13ης σύνταξης.</p>
      <p>Όπως είπε χαρακτηριστικά ο Υπουργός: <i>«στην περίπτωση που προκύψει 1 δισ. ευρω υπερπλεόνασμα κάτι που θα φανεί στην εκτέλεση του προϋπολογισμού του Νοεμβρίου, ο πρωθυπουργός είναι αυτός που θα κρίνει και θα αξιολογήσει πώς θα διανεμηθεί» </i>και συνέχισε διευκρινίζοντας ότι, αν δοθεί το κοινωνικό μέρισμα 2019, θα είναι για τελευταία φορά:<i> «Βασική προϋπόθεση είναι να συνεχιστεί η καλή εκτέλεση του προϋπολογισμού και ότι το κοινωνικό μέρισμα θα είναι μόνο για φέτος»</i>.</p>
      <p>Ο κ. Σταϊκούρας εκτίμησε ότι η χρονιά θα κλείσει με ανάπτυξη κοντά στο 2%: <i>«Θα θέλαμε περισσότερο το οποίο θα επηρέαζε και το 2020 αλλά δυστυχώς βρήκαμε μια ελληνική οικονομία να σέρνεται»</i>.</p>
      <p><i>«Πρόταγμά μας είναι να βοηθήσουμε τα μεσαία και τα χαμηλά εισοδήματα»,</i> δήλωσε ο υπουργός Οικονομικών, αναφερόμενος στους στόχους του νέου φορολογικού νομοσχεδίου.</p>
      <p>Όπως είπε, όσοι έχουν εισόδημα έως 8.500 ευρώ θα δουν μείωση του φόρου κατά 20%, ενώ για εισοδήματα άνω των 26.000 ευρώ η φορολογική ελάφρυνση θα κυμανθεί σε μονοψήφιο ποσοστό. Για τις επιχειρήσεις και ιδιαίτερα για τις μεσαίες επιχειρήσεις, η φορολογική ελάφρυνση θα ανέρχεται σε 41%.</p>
      <p>
        <b>Κοινωνικό μέρισμα 2019: Υποβολή αιτήσεων</b>
      </p>
      <p>Το υπουργείο Οικονομικών αναμένει τα στοιχεία εκτέλεσης του προϋπολογισμού εντός του Νοεμβρίου, προκειμένου να κριθεί αν το ύψος του πλεονάσματος επιτρέπει την καταβολή για το κοινωνικό μέρισμα 2019.</p>
      <p>Η οριστικοποίηση για το πότε ακριβώς θα ανοίξει η ηλεκτρονική πλατφόρμα για την υποβολή αιτήσεων για το κοινωνικό μέρισμα 2019 αναμένεται <b>έως τις 20 Νοεμβρίου 2019.</b></p>
      <p>Δείτε<b><a href="https://www.koinonikomerisma.gr/"> ΕΔΩ</a></b>πώς ήταν πέρυσι η πλατφόρμα για το κοινωνικό μέρισμα, η οποία είναι ακόμα κλειστή.</p>
      <h3>Δείτε ακόμα: <a href="https://www.neolaia.gr/2019/11/01/kea-allazoun-kritiria-erhodai-auksiseis/">Κοινωνικό Εισόδημα Αλληλεγγύης (ΚΕΑ): Αλλάζουν τα κριτήρια – Έρχονται αυξήσεις</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/6-katathliptikes-tainies-gia-sena-pou-goustareis-kai-ligo-na-koureliazeis-tin-psixi-sou/"/>
        <a href="https://neolaia.gr/neo/menw-spiti"/>
        <a href="https://neolaia.gr/2019/11/01/804-theseis-ergasias-anakoinothikan-kai-mporeis-na-tis-diekdikisis/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/01/formula-1-autoi-einai-oi-neoi-kanonismoi-gia-to-2021/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/trapezikes-synallages-xrewseis-peiraiws-kai-eurobank/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/to-proto-origen-the-city-oloklirothike-me-epitihia/"/>
      </related>
    </article>
  </body>
</html>