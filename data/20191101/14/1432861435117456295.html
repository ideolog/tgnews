<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/stoqnov-sled-sreshtata-na-sydiite-ako-ima-dokazatelstva-za-korupciq-vinovnite-trqbva-da-vlqzat-v-zatvora-1390800.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T14:37:00+00:00"/>
    <meta property="og:title" content="Стоянов след срещата на съдиите: Ако има доказателства за корупция, виновните трябва да влязат в затвора"/>
    <meta property="og:description" content="Един от опитните ни съдии - Ивайло Стоянов, говори след проведената среща между родните рефери в базата в Бояна Те се събраха за първи път под ръководството на временно изпълняващия длъжността шеф на съдийската комисия - Костадин Стоичков, като една от причините е обвиненията в корупция в последните седмици"/>
  </head>
  <body>
    <article>
      <h1>Стоянов след срещата на съдиите: Ако има доказателства за корупция, виновните трябва да влязат в затвора</h1>
      <address><time datetime="2019-11-01T14:37:00+00:00">01 Nov 2019, 14:37</time> by <a rel="author">Sportlive.bg</a></address>
      <p>Един от опитните ни съдии - Ивайло Стоянов, говори след проведената среща между родните рефери в базата в Бояна. Те се събраха за първи път под ръководството на <a href="https://www.sportlive.bg/bgfootball/bgfootballother/BFS-smeni-i-shefa-na-sydiite-na-zasedanieto-si-dnes-1387381.html"><b>временно изпълняващия длъжността шеф на съдийската комисия - Костадин Стоичков</b></a>, като една от причините е обвиненията в корупция в последните седмици.</p>
      <p>Стоянов заяви, че скоро съдиите в България ще излязат с официална декларация относно обвиненията в корупция, тъй като е неприемливо в общественото пространство да се хвърлят обвинения без да има доказателства. "Всички сме против това нещо и ще излезем с официална декларация, тъй като никой няма право да обвинява когото и да било без да има реални доказателства. Тези обвинения ни дойдоха, като гръм от ясно небе. Според мен последния полусезон всичко от съдийско естество е наред", каза реферът.</p>
      <p>"Спрямо мен не е имало натиск. Ако това се е случвало с някой от колегите той трябва да си каже. Според мен не е имало натиск. Шефовете на съдиите се сменят доста често - това е една от рисковите професии в държавата. Надяваме се, че нищо няма да се промени. В крайна сметка съдиите сме същите. Ще се опитаме да си вършим работата. Грешки ще има винаги, това е вън от съмнение. Ако има доказателства срещу някои съдии да ги посочат и те да си носят отговорността - ако трябва и в затвора да влязат. Това нещо трябва да се изчисти един път завинаги", каза още Ивайло Стоянов.</p>
      <p>
        <b>
          <i>А какво заяви избрания за нов главен прокурор Иван Гешев относно разследваното в българския футбол - <a href="https://www.sportlive.bg/bgfootball/bgfootballother/Ivan-Geshev-Vodqt-se-razsledvaniq-za-prestypna-dejnost-v-bylgarskiq-futbol-1388025.html">вижте в този матриал</a>.</i>
        </b>
      </p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Ivan-Geshev-Vodqt-se-razsledvaniq-za-prestypna-dejnost-v-bylgarskiq-futbol-1388025.html"/>
        <a href="https://www.sportlive.bg/bgfootball/bgfootballother/BFS-smeni-i-shefa-na-sydiite-na-zasedanieto-si-dnes-1387381.html"/>
        <a href="https://www.sportlive.bg/bgfootball/bgfootballother/Shefyt-na-sydiite-e-sred-zadyrzhanite-sled-akciqta-sreshtu-BFS--1385257.html"/>
        <a href="https://www.sportlive.bg/bgfootball/lokomotivpd/Loko-Plovdiv-poiska-nakazanie-za-referi-vodili-tri-tehni-dvuboi-701441.html"/>
      </related>
    </article>
  </body>
</html>