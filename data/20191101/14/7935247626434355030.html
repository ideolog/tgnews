<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/turkiye-dunya-turizminde-parliyor-213879h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T14:58:44+00:00"/>
    <meta property="og:title" content="Türkiye dünya turizminde parlıyor"/>
    <meta property="og:description" content="Türkiye Otelciler Federasyonu (TÜROFED) Başkanı Osman Ayık, Türkiye'nin dünya turizminde parladığını ve çok güçlü bir turizm ülkesi olduğunu söyledi."/>
  </head>
  <body>
    <article>
      <h1>Türkiye dünya turizminde parlıyor</h1>
      <h2>Türkiye Otelciler Federasyonu (TÜROFED) Başkanı Osman Ayık, Türkiye'nin dünya turizminde parladığını ve çok güçlü bir turizm ülkesi olduğunu söyledi.</h2>
      <address>
        <time datetime="2019-11-01T14:58:44+00:00">01 Nov 2019, 14:58</time>
      </address>
      <p>Ayık, Türkiye'nin en fazla misafir ağırlayan ülkeler arasında ilk 6'da yer aldığını belirterek, en kısa sürede ilk 5'e çıkmak, daha sonra da zirveye yerleşmek istediklerini kaydetti. Dünyanın sayılı turizm destinasyonları arasında yer alan Türkiye'nin 2023 için 75 milyon ziyaretçi hedefi olduğunu hatırlatan Ayık, bu hedefe daha önce ulaşmayı amaçladıklarını vurguladı.</p>
      <p>Bu yıl Polonya, Çekya, Slovakya ve Romanya'dan gelen turist sayısında önemli artış sağlandığına işaret eden Ayık, ‘'Pazar çeşitliliğini geliştirerek geleceğe daha güvenli bakan bir turizm destinasyonu haline geldik. Arzu ettiğimiz seviyelerde büyüme gerçekleştiriyoruz. Çift haneli büyümeler devam ediyor. Türkiye, dünya turizminde parlayan ülkelerden biri, çok güçlü bir turizm ülkesi. Türkiye, 2020-2023 dönemi için Birleşmiş Milletler (BM) Dünya Turizm Örgütünün Yürütme Konseyi üyeliğine seçildi. Türkiye'nin bu tür organizasyonlar içinde yer alması önemli'' dedi.</p>
    </article>
  </body>
</html>