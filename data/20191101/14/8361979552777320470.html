<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/sprava-gandzyuk-v-gpu-zayavili-pro-proriv-novini-ukrajini-50051117.html"/>
    <meta property="og:site_name" content="НВ"/>
    <meta property="article:published_time" content="2019-11-01T14:11:00+00:00"/>
    <meta property="og:title" content="Вбивство Гандзюк: Рябошапка пообіцяв «хороші просування» у справі"/>
    <meta property="og:description" content="Найближчим часом Генпрокуратура оприлюднить важливу інформацію щодо розслідування вбивства херсонської активістки Катерини Гандзюк."/>
  </head>
  <body>
    <article>
      <h1>Вбивство Гандзюк: Рябошапка пообіцяв «хороші просування» у справі</h1>
      <h2>Найближчим часом Генпрокуратура оприлюднить важливу інформацію щодо розслідування вбивства херсонської активістки Катерини Гандзюк.</h2>
      <address>
        <time datetime="2019-11-01T14:11:00+00:00">01 Nov 2019, 14:11</time>
      </address>
      <p>Про це на брифінгу повідомив генпрокурор Руслан Рябошапка, передає <a href="https://interfax.com.ua/">Інтерфакс-Україна.</a></p>
      <p>«У нас будуть дуже гарні просування у цій справі. І, можливо, навіть наступного тижня ми дещо зможемо повідомити громадськості», - сказав він.</p>
      <p>За словами Рябошапки, розслідування вбивства Гандзюк зрушило з місця з вересня 2019 року, тому «незабаром будуть результати».</p>
      <p>31 липня 2018 року в Херсоні на активістку було скоєно напад. Її облили сірчаною кислотою, в результаті вона отримала хімічні опіки тулуба, руки і обличчя (більше 35% тіла). <a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла</a> в лікарні 4 листопада.</p>
      <p>Покровський райсуд Дніпропетровської області затвердив угоду зі слідством обвинувачених у вбивстві громадської активістки Катерини Гандзюк і <a href="https://nv.ua/ukr/ukraine/politics/vbivstvo-gandzyuk-obvinuvachenim-vinesli-virok-50025718.html">призначив їм покарання.</a> Підозрювані отримали від трьох до шести років ув'язнення.</p>
      <p>Через рік після нападу на Гандзюк правоохоронці так і не назвали справжніх замовників вбивства.</p>
    </article>
  </body>
</html>