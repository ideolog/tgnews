<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/apex-legends-arrivera-mobile-2021/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T14:34:00+00:00"/>
    <meta property="og:title" content="Apex Legends arriverà su mobile nel 2021"/>
    <meta property="og:description" content="Secondo quanto emerso nelle ultime ore il celebre Apex Legends arriverà su smartphone e tablet nel corso durante il 2021."/>
  </head>
  <body>
    <article>
      <h1>Apex Legends arriverà su mobile nel 2021</h1>
      <address><time datetime="2019-11-01T14:34:00+00:00">01 Nov 2019, 14:34</time> by <a rel="author">Giacomo Todeschini</a></address>
      <p>Grandi notizie per tutti i fan di <b>Apex Legends</b>. <a href="https://www.tomshw.it/videogioco/apex-legends-fps-di-punta-ea-2020/">Come dichiarato qualche giorno</a> fa durante l’assemblea degli azionisti di <b>EA</b>, infatti, il battle royale di<b> Respawn Entertainment</b> è in continua crescita ed è diventato lo shooter di punta di EA per il prossimo anno.</p>
      <p>A quanto pare ci sono inoltre dei piani decisamente grandi in vista per l’opera visto che, a quanto pare, <b>durante il 2021 Apex Legends sbarcherà finalmente su mobile</b> dove, ricordiamo, sono già da tempo presenti i sue due competitor più diretti, ossia <b>Fortnite</b> e <b>PUBG</b>.</p>
      <p>Leggi anche: <a href="https://www.tomshw.it/videogioco/call-of-duty-modern-warfare-golden-awards-2019/">Call of Duty Modern Warfare, The Outer Worlds e Gears 5 tra i candidati ai Golden Joystick Awards 2019</a></p>
      <figure>
        <img src="https://www.tomshw.it/images/images/2019/07/apex-legends-42376.jpg"/>
      </figure>
      <p><b>Andrew Wilson</b>, il CEO di EA, ha infatti dichiarato: “Con la community di <b>Apex Legends</b> che ha superato i 70 milioni di utenti ci stiamo focalizzando ad espanderci su mobile, su nuove piattaforme e nuove zone geografiche. Stiamo a questo fine aumentando le dimensioni del nostro team in modo tale da riuscire a raggiungere i nostri obiettivi per l’anno fiscale del 2021. In questo modo riusciremo ad espandere ulteriormente la nostra utenza attraverso il settore mobile e l’Asia.”</p>
      <p>Non solo uno sbarco su mobile, quindi, ma anche l’invasione a livello puramente videoludico di quel grande mercato che è rappresentato dal continente asiatico e, soprattutto, dalla <b>Cina</b>.</p>
      <p>Che ne pensate di questa notizia e del fatto che sempre più titoli per console e PC escono anche su mobile? Come vi vedreste a giocare ad un titolo come <b>Apex Legends</b> su smartphone e tablet, secondo voi che dispositivi saranno necessari per avere un’esperienza degna di questo nome? Fateci sapere che ne pensate direttamente nei commenti!</p>
      <blockquote>Pronti a gettarvi nella mischia su mobile? Nel frattempo fatelo su PC e console con questo ricchissimo pacchetto di contenuti speciali, che potete trovare su Amazon <a href="https://toms.it/QfGPw">ad un ottimo prezzo</a>!</blockquote>
    </article>
  </body>
</html>