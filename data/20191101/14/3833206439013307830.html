<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Shriftut-na-Plovdiv-910409"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T14:45:00+00:00"/>
    <meta property="og:title" content="Шрифтът на Пловдив"/>
    <meta property="og:description" content="PlovdivTypeface е резултат от проект, който стартира в навечерието на най-светлия за българската кул..."/>
  </head>
  <body>
    <article>
      <h1>Шрифтът на Пловдив</h1>
      <address>
        <time datetime="2019-11-01T14:45:00+00:00">01 Nov 2019, 14:45</time>
      </address>
      <p>PlovdivTypeface е резултат от проект, който стартира в навечерието на най-светлия за българската култура празник - 24-ти май, в годината на титлата на Пловдив като Европейска столица на културата - 2019.</p>
      <p>Графичните студиа Typedepot и Punkt в партньорство с фондация “Пловдив 2019" организираха акция в града за събиране на почерци под надслов "Почеркът на Пловдив". Включиха се граждани и гости на Пловдив, като резултатът бе впечатляващ - бяха събрани над 3800 бланки с уникалните ръкописи на участниците. Акцията нямаше да е така успешна без всеотдайната помощ на доброволците на фондацията.</p>
      <p>Мотивирани от силния отзвук на проекта, дизайнерите от Typedepot и студио Punkt с помощта на експерти графолог и статистик отсяха най-характерните тенденции в ръкописните навици на хората в града. Любопитните резултати и статистики бяха вдъхновение за създававането на изцяло новата шрифтoва фамилия Plovdiv Typeface. </p>
      <p>В Деня на народните будители - 1-ви ноември сайта plovdivtypeface.com вече предоставя възможност за безплатно сваляне на седемте шрифта във фамилията: Plovdiv Script, Plovdiv Display Light, Plovdiv Display Regular, Plovdiv Display Bold, Plovdiv Sans. Всички шрифтове поддържат кирилица и латиница.</p>
      <p>За по-забавна и интересна работа са добавени и две специални допълнителни начертания Plovdiv Pictograms и Plovdiv Maina Mode, с които авторите на проекта ще изненадат своите съграждани и приятелите на град Пловдив. </p>
      <p>От средата на ноември предстои изложба с цялата история на новия шрифт, разказана от неговите създатели специално за гражданите и гостите на Пловдив. </p>
      <p>Очаквайте още много допълнителни събития и следете повече за проекта на plovdivtypeface.com, както и на социалните канали на @plovdivtypeface в <a href="https://www.instagram.com/plovdivtypeface/">Инстаграм</a> и <a href="https://www.facebook.com/plovdivtypeface/">Фейсбук</a>.</p>
    </article>
  </body>
</html>