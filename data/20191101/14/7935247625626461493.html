<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/euro-2020yihak-ediyoruz-213865h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T14:17:21+00:00"/>
    <meta property="og:title" content="EURO 2020'yi hak ediyoruz "/>
    <meta property="og:description" content="Cenk Tosun ve Çağlar Söyüncü, UEFA'ya verdikleri röportajda A Milli Takım ve Avrupa Futbol Şampiyonası hakkında önemli açıklamalar yaptılar...  "/>
  </head>
  <body>
    <article>
      <h1>EURO 2020'yi hak ediyoruz </h1>
      <h2>Cenk Tosun ve Çağlar Söyüncü, UEFA'ya verdikleri röportajda A Milli Takım ve Avrupa Futbol Şampiyonası hakkında önemli açıklamalar yaptılar...  </h2>
      <address>
        <time datetime="2019-11-01T14:17:21+00:00">01 Nov 2019, 14:17</time>
      </address>
      <p>İngiltere Premier Ligi'nde forma giyen milli futbolcularımız Cenk Tosun ve Çağlar Söyüncü, A Milli Futbol Takımı'nın 2020 Avrupa Futbol Şampiyonası'nda olmayı hak edecek bir performans ortaya koyduğunu söylediler. UEFA'ya röportaj veren Leicester City'li Çağlar, 'İzlanda karşısına da kazanmak için çıkacağız. Birbirine kenetlenmiş, kuvvetli bir takımız. Grubu lider tamamlamak istiyoruz. EURO 2008'de henüz 12 yaşındaydım ve ve milli takımı televizyondan izlemiştim. O turnuva benim için çok önemliydi. Hedefimiz o dönemdeki birlikteliği ve başarıları tekrar yakalamak. Ülkemiz, milletimiz bunu hak ediyor' dedi. </p>
      <p>
        <b>FUTBOLCU OLDUĞUMU ANLADIM</b>
      </p>
      <p>Everton'da forma giyen Cenk Tosun da, EURO 2020'ye katılmak istediklerini belirterek, 'İzlanda karşısında son yıllarda yaptığımız hataları tekrarlamayacağız. Kendi sahamızda, taraftarlarımızın önünde üç puanı alan biz olmak istiyoruz. Kazanmak ve Avrupa Şampiyonası'na katılmak istiyoruz. Avrupa Şampiyonası çok önemli bir turnuva. Ben ‘EURO 2016 sırasında futbolcu olduğumu anladım' diyebilirim. Bu hissiyatı tekrar tecrübe etmek istiyorum. Bu maçlarda goller atmak ve bu sayede takımımın daha üst turlara ilerlemesine katkıda bulunmak istiyorum” diye konuştu. </p>
    </article>
  </body>
</html>