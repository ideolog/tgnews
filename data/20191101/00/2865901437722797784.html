<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/real-nije-blistao-garuba-dvocifren-baskonija-razbila-bajern-vec-u-prvom-poluvremenu/341355"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Real nije blistao, Garuba dvocifren! Baskonija razbila Bajern već u prvom poluvremenu"/>
    <meta property="og:description" content="Španski timovi 2/2 u poslednjem terminu Evrolige za danas"/>
  </head>
  <body>
    <article>
      <h1>Real nije blistao, Garuba dvocifren! Baskonija razbila Bajern već u prvom poluvremenu</h1>
      <h2>Španski timovi 2/2 u poslednjem terminu Evrolige za danas</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>
        <b>U poslednjem terminu za danas u Evroligi igralo se u Španiji. Real Madrid je otaljavao posao protiv Albe, nije blistao, ali je uspeo da dobije nemački sastav sa 85:71, dok je Baskonija dočekala i razbila Bajern već u prvom poluvremenu, a na kraju je slavio rezultatom - 93:60.</b>
      </p>
      <p>Kraljevski klub je u prvoj četvrtini već napravio razliku od 14 poena i delovalo je da će to biti klasična igra mačke i miša, ali nije bilo tako. Alba je pokazala zube, pokazala da nije došla u Madrid da bude samo posmatrač i uspela je da uvede meč u egal tok i da Realu u gostima ubaci 38 poena za poluvreme.</p>
      <p>Verovatno <b>Pablo</b> <b>Laso</b> nije bio zadovoljan igrom svog tima, malo je našpanovao svoje igrače za drugo poluvreme i tek su u poslednjoj četvrtini igrači Reala uspelo da prelome utakmicu i dobiju i ubedljivije rezultatski nego što je to bilo na parketu.</p>
      <p>Najefikasniji kod Real Madrida bili su Entoni Rendolf sa 12 poena, a toliko je ubacio i mlađani <b>Usman</b> <b>Garuba</b> koji je opet pokazao da ga čeka velika budućnost. Tome u prilog ide i činjenica da je šutirao 5/5 za dva poena.</p>
      <p>Biće zanimljivo videti kako će se dalje razvijati <b>Garubina</b> karijera. Kod Albe <b>Martin</b> <b>Hermanson</b> dao 13, a po 10 su ubacili <b>Mejson</b>, <b>Siva</b> i <b>Tieman</b>.</p>
      <p>Baskonija je odigrala fantastično prvo poluvreme protiv Bajerna iz Minhena i to je ekipi iz Vitorije omogućilo pobedu. Treća deonica je bila klimava za domaćina, Bajern je najavio da bi mogao da se vrati, ali se ekipe <b>Velimira</b> <b>Perasovića</b> na vreme probudila i uspela da smiri utakmicu, opet ode preko 20 razlike, pa i 30 razlike, i tu više povratka za tim <b>Dejana</b> <b>Radonjića</b> nije bilo.</p>
      <p>Meč je odigran u napetoj atmosferi u poslednjoj deonici, bilo je dosta tenzija, gosti su bili nervozni zbog ubedljivog poraza, pa je na kraju došlo do koškanja <b>Tornikea</b> <b>Šengelije</b> i <b>Grega</b> <b>Monroa</b>. Brzo su razdvojeni pa nije eskaliralo u nešto ozbiljnije.</p>
      <p>Do jedne od najubedljivijih pobeda ove sezone Baskoniju su vodili <b>Šengelija</b> sa 19 poena, <b>Džening</b> sa 16, <b>Stauskas</b> je dodao 12, a po 10 <b>Garino</b> i <b>Polonara</b>. U ekipi <b>Dejana</b> <b>Radonjića</b> najbolji je bio <b>Greg</b> <b>Monro</b> sa 18. <b>Vladimir</b> <b>Lučić</b> je ubacio četiri poena.</p>
      <p>
        <b>EVROLIGA - 6. KOLO</b>
      </p>
      <p>
        <b>Četvrtak</b>
      </p>
      <p>Crvena zvezda - Himki 90:78<br/>/Simanić 18 - Šved 14/</p>
      <p>Panatinaikos - Anadolu Efes 86:70<br/>/Rajs 18 - Larkin 28/</p>
      <p>
        <b>Petak</b>
      </p>
      <p>Zenit - CSKA 70:87<br/>/Ajon 20 - Džejms 16/</p>
      <p>Fenerbahče - Žalgiris 76:79<br/>/De Kolo 29 - Grigonis 19/</p>
      <p>Valensija - Asvel 81:72<br/>/Dubljević 13 - Livio 20/</p>
      <p>Olimpija Milano - Barselona 83:70<br/>/Rodrigez 17 - Dejvis 15/</p>
      <p>Olimpijakos - Makabi 65:90<br/>/Printezis 16 - Vilbekin 19/ <br/><br/>Baskonija - Bajern 93:60<br/>/Šengelija 19 - Monro 18/</p>
      <p>Real Madrid - Alba 85:71<br/>/Rendolf 12, Garuba 12 - Hermanson 13/</p>
      <figure>
        <img src="https://mozzartsport.com/upload/CKEditor/01.11.2019/eeeeeeeeeeeeeeaaaaaaaaaaaaaaaaaaa.jpg"/>
      </figure>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p>FOTO: Reuters</p>
    </article>
  </body>
</html>