<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/romania-a-produs-lumanari-de-848-311-euro-in-2018-de-700-de-ori-mai-putin-decat-polonia-18529233"/>
    <meta property="og:site_name" content="BusinessMagazin"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="România a produs lumânări de 848.311 euro în 2018, de 700 de ori mai puţin decât Polonia"/>
    <meta property="og:description" content="România a raportat o producţie foarte mică de lumânări, de 848.311 euro în 2018, o valoare de aproape 700 de ori mai mică decât cea a Poloniei, care a ajuns la 619 milioane de euro, cea mai mare din Uniunea Europeană, potrivit datelor Eurostat publicate vineri."/>
  </head>
  <body>
    <article>
      <h1>România a produs lumânări de 848.311 euro în 2018, de 700 de ori mai puţin decât Polonia</h1>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://www.businessmagazin.ro/autor/teona-tomoiaga" target="_blank">Teona Tomoiaga</a></address>
      <h3>România a produs lumânări de 848.311 euro în 2018, de 700 de ori mai puţin decât Polonia</h3>
      <p>România a raportat o producţie foarte mică de lumânări, de 848.311 euro în 2018, o valoare de aproape 700 de ori mai mică decât cea a Poloniei, care a ajuns la 619 milioane de euro, cea mai mare din Uniunea Europeană, potrivit datelor Eurostat publicate vineri.</p>
      <p>În total, Uniunea Europeană a produs, în 2018, lumânări în valoare de 1,638 miliarde de euro, o creştere a producţiei de 11% faţă de anul 2013, precizează sursa citată.</p>
      <p>Totodată, Germania şi Italia au produs fiecare lumânări în valoare de 164 milioane de euro, câte 10% din total.</p>
      <p>Anul trecut, în ceea ce priveşte schimburile comerciale, statele membre ale Uniunii Europene au importat lumânări în valoare de 1,572 milioane de euro, mai mult de trei sferturi fiind din alte state europene (77% sau 1,211 miliarde de euro).</p>
      <p>Valoarea importurilor de lumânări totale ale statelor membre ale UE a crescut cu 21% faţă de 2013.</p>
      <p>Conform Oficiului European de Statistică, statele membre UE au exportat, în 2018, lumânări în valoare de 1,47 miliarde de euro, o creştere de 16% faţă de 2013.</p>
      <p>Marea Britanie a importat o treime (33%) din totalul importurilor de lumânări din afara UE, în top situându-se Olanda cu 15%, Germania cu 13%, Franţa cu 9% şi Italia cu 6%.</p>
      <p>Statele membre ale Uniunii Europene au importat lumânări în special din China (66% din importurile de lumânări din afara UE), SUA (17%), Vietnam (7%), India (4%), Elveţia şi Ucraina (fiecare cu 1%), Republica Dominicană (1%), Thailanda şi Hong Kong (fiecare cu 1%).</p>
      <p>Polonia a exportat, anul trecut, lumânări în valoare de 38 milioane de euro către ţările din afara UE (21% din valoarea exporturilor UE).</p>
      <p>Astfel, Polonia este cel mai mare exportator UE de lumânări, înaintea Germaniei (26 milioane de euro, 14%), Franţa (25 milioane de euro, 13%), Danemarca (15 milioane de euro, 8%), Suedia şi Marea Britanie (fiecare cu 13 milioane de euro, 7%) şi Italia (12 milioane de euro, 6%).</p>
      <p>Aproape două treimi din exporturile de lumânări din UE au mers în trei ţări: Elveţia (43 milioane de euro sau 23% din exporturile de lumânări), Norvegia (41 milioane de euro sau 22%) şi Statele Unite (34 milioane de euro sau 18 %), urmată de Rusia (9 milioane de euro sau 5%), China (5 milioane de euro 3%), Islanda şi Ucraina (fiecare 4 milioane de euro sau 2%) şi Emiratele Arabe Unite (3 milioane de euro 2%).</p>
    </article>
  </body>
</html>