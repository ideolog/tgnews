<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696275/%D8%B3%D8%A7%D8%B2%D9%85%D8%A7%D9%86-%D8%B5%D9%86%D8%B9%D8%AA-%D9%88-%D9%85%D8%B9%D8%AF%D9%86-%D8%A7%D8%B3%D8%AA%D8%A7%D9%86-%D8%AA%D9%87%D8%B1%D8%A7%D9%86-%D9%86%D8%A7%D9%86%D9%88%D8%A7%DB%8C%DB%8C%E2%80%8C%D9%87%D8%A7-%D8%AA%D8%A7-11-%D8%A2%D8%A8%D8%A7%D9%86-%D9%86%D8%B1%D8%AE%E2%80%8C%D9%86%D8%A7%D9%85%D9%87%E2%80%8C%D9%87%D8%A7%DB%8C-%D8%AC%D8%AF%DB%8C%D8%AF-%D8%B1%D8%A7-%D9%86%D8%B5%D8%A8-%DA%A9%D9%86%D9%86%D8%AF-%D8%A8%D8%A7-%D9%85%D8%AA%D8%AE%D9%84%D9%81%D8%A7%D9%86-%D8%A8%D8%B1%D8%AE%D9%88%D8%B1%D8%AF-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="سازمان صنعت و معدن استان تهران: نانوایی‌ها تا 11 آبان نرخ‌نامه‌های جدید را نصب کنند/ با متخلفان برخورد می‌شود"/>
    <meta property="og:description" content="رئیس سازمان صنعت و معدن استان تهران گفت: به نانوایی‌های پایتخت فرصت داده شده تا پایان روز شنبه نرخ‌های جدید آبی و زرد را در نانوایی‌های خود نصب کنند و در صورت عدم نصب این نرخ‌نامه‌ها با آنها برخورد و جریمه می‌شوند."/>
  </head>
  <body>
    <article>
      <h1>سازمان صنعت و معدن استان تهران: نانوایی‌ها تا 11 آبان نرخ‌نامه‌های جدید را نصب کنند/ با متخلفان برخورد می‌شود</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032397_900.jpg"/>
      </figure>
      <p>رئیس سازمان صنعت و معدن استان تهران گفت: به نانوایی‌های پایتخت فرصت داده شده تا پایان روز شنبه نرخ‌های جدید آبی و زرد را در نانوایی‌های خود نصب کنند و در صورت عدم نصب این نرخ‌نامه‌ها با آنها برخورد و جریمه می‌شوند.</p>
      <p>یدالله صادقی در گفت‌وگو با فارس با اشاره به اینکه همه نانوایی‌ها پایتخت مکلف شده‌اند که از ابتدای مهرماه 98 نرخ‌نامه جدید را در نانوایی‌ها نصب کنند، گفت: برخی از نانوایی‌ها علیرغم گذشت بیش از یک ماه از اعلام نرخ‌‌های جدید هنوز نرخ‌نامه جدید (زرد و آبی) را از اتاق اصناف تهران دریافت نکرده‌ و آن را نصب نکرده‌اند.</p>
      <p>رئیس سازمان صنعت و معدن استان تهران افزود: بنابراین به این نانوایی‌ها فرصت داده شده تا حداکثر تا روز شنبه 11 آبا ماه 98 نرخ‌نامه‌های جدید را از اتاق اصناف تهران دریافت و آن را در نانوایی‌ها برای رویت مشتریان نصب کنند.</p>
      <p>وی اظهار داشت: در این نرخ‌نامه‌ها که در دو رنگ آبی و زرد تهیه شده مشخصاتی نان از قبیل وزن چانه و نرخ نان ( آزاد پز و دولتی پز) قید شده است.</p>
      <p>صادقی بیان داشت: نرخ نامه زرد رنگ نرخ نان نانوایی‌هایی که آرد دولتی دریافت می‌کنند و نرخ نامه آبی رنگ نرخ نان نانوایی‌هایی که آرد آزاد دریافت می‌کنند و به عبارتی آزاد پز هستند را مشخص می‌کند.</p>
    </article>
  </body>
</html>