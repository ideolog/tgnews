<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696198/%D8%A7%D8%B3%D8%B1%D8%A7%D8%A6%DB%8C%D9%84-%D8%A7%DB%8C%D8%B1%D8%A7%D9%86-%D9%88-%D8%AA%D8%B1%DA%A9%DB%8C%D9%87-%D8%AB%D8%A8%D8%A7%D8%AA-%D8%AE%D8%A7%D9%88%D8%B1%D9%85%DB%8C%D8%A7%D9%86%D9%87-%D8%B1%D8%A7-%D8%AA%D9%87%D8%AF%DB%8C%D8%AF-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="اسرائیل: ایران و ترکیه ثبات خاورمیانه را تهدید می‌کنند"/>
    <meta property="og:description" content="رژیم صهیونیستی که مستندات مختلفی درباره حمایتش از گروه‌های تروریستی در غرب آسیا وجود دارد مدعی شده که ایران و ترکیه ثبات خاورمیانه را تهدید می‌کنند."/>
  </head>
  <body>
    <article>
      <h1>اسرائیل: ایران و ترکیه ثبات خاورمیانه را تهدید می‌کنند</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032263_296.jpg"/>
      </figure>
      <p>رژیم صهیونیستی که مستندات مختلفی درباره حمایتش از گروه‌های تروریستی در غرب آسیا وجود دارد مدعی شده که ایران و ترکیه ثبات خاورمیانه را تهدید می‌کنند.</p>
      <p>به گزارش خبرگزاری فارس، «اسرائیل کاتص»، وزیر امور خارجه رژیم صهیونیستی بعد از دیدار با همتای یونانی خود مدعی شد ایران و ترکیه ثبات خاورمیانه را تهدید می‌کنند.</p>
      <p>وزیر خارجه رژیم صهیونیستی در اظهارنظری درباره نتایج دیدارش با «نیکوس دندیاس»، وزیر خارجه یونان گفت با او درباره خطراتی که ایران و ترکیه برای ثبات و امنیت منطقه ایجاد می‌کنند رایزنی کرده‌اند.</p>
      <p>ادعای وزیر خارجه رژیم صهیونیستی در حالی مطرح شده که مستندات گوناگونی در حمایت این رژیم از گروه‌های تروریستی در منطقه وجود دارد.</p>
      <p>دولت سوریه بارها اعلام کرده است رژیم اسرائیل و متحدان منطقه‌ای و غربی آن از گروه‌های تکفیری تروریستی که علیه دولت سوریه می‌جنگند، حمایت می‌کنند.</p>
      <p>ارتش سوریه همچنین تاکنون بارها محموله‌های تسلیحاتی و مهمات ساخت اسرائیل را از گروه‌های تروریستی در سوریه کشف کرده است.</p>
      <p>تل‌آویو همچنین در سال‌های اخیر ده‌ها شهرک مسکونی غیرقانونی در بلندهای جولان اشغالی احداث و از این منطقه برای پیشبرد شماری از عملیات نظامی علیه دولت سوریه استفاده کرده است.</p>
      <p>وزیر خارجه رژیم صهیونیستی گفت دو طرف توافق کرده‌اند همکاری‌های خود در زمینه‌های مختلف را تقویت کنند.</p>
      <p>کاتص همچنین خاطرنشان کرد با وزیر خارجه یونان درباره برنامه هسته‌ای ایران و حمایت این کشور از حماس و حزب‌الله صحبت کرده است. عملیات ترکیه در شمال سوریه از دیگر محورهای گفت‌وگو میان دو طرف بوده است.</p>
      <p>رژیم صهیونیستی تنها دارند سلاح‌‌های هسته‌ای در منطقه غرب آسیا است و با حمایت‌های آمریکا و کشورهای غربی از هر گونه نظارت بر برنامه تسلیحات هسته‌ای خود خودداری کرده است.</p>
    </article>
  </body>
</html>