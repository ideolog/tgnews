<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/vranjanci-pali-na-severu-zakula-za-dinamov-treci-poraz-u-nizu/341342"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Vranjanci pali na severu: Žakula za Dinamov treći poraz u nizu"/>
    <meta property="og:description" content="Bačka grabi ka vrhu - 2:0"/>
  </head>
  <body>
    <article>
      <h1>Vranjanci pali na severu: Žakula za Dinamov treći poraz u nizu</h1>
      <h2>Bačka grabi ka vrhu - 2:0</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Derbi severnjaka i južnjaka u Prvoj ligi Srbije pripao je ekipi iz Vojvodine. Bačka je na svom terenu glatko pobedila Dinamo iz Vranja u prvom meču 17. kola – 2:0.</p>
      <p>Dinamo je u krizi, potvrdila je to utakmica u Bačkoj Palanki. Ekipa koju vodi <b>Dragan Antić</b> doživela je treći uzastopni poraz u prvenstvu. Najveći krivac za to je <b>Nikola Žakula</b>, vezista Bačke, koji je postigao oba gola na današnjoj utakmici.</p>
      <p><b>Žakula</b> je prvo bio precizan u 23. minutu, da bi pogodio drugi put u 77. minutu, čime je stavio tačku na bilo kakvu neizvesnost. Istina, posao je domaćinu bio znatno olakšan od 37. minuta, kada je <b>Mladen Popović</b> dobio crveni karton i ostavio Dinamo sa igračem manje na terenu.</p>
      <p>Bačka u poslednjih pet kola ima tri pobede i samo jedan poraz, a ta dobra serija pogurala je ka samom vrhu tabele.</p>
      <p>
        <b>SRBIJA 2 - 17. KOLO: </b>
      </p>
      <p><b>Petak</b><br/>Bačka – Dinamo Vranje  2:0 (1:0)<br/>/Žakula 23, 77/</p>
      <p><b>Subota</b><br/>13.30: Radnički Kragujevac - Kabel<br/>13.30: Sinđelić - Zemun<br/>13.30: Trjaal - Budućnost<br/>15.30: Metalac - Radnički Pirot</p>
      <p><b>Nedelja</b><br/>13.30: Zlatibor - Novi Pazar<br/>17.00: Kolubara - Smederevo</p>
      <p><b>Ponedeljak</b><br/>13.30: Žarkovo - Grafičar</p>
      <p><b>NAPOMENA</b>: <i>Kvote su podložne promenama</i></p>
      <figure>
        <img src="https://mozzartsport.com/upload/CKEditor/01.11.2019/pls1.JPG"/>
      </figure>
    </article>
  </body>
</html>