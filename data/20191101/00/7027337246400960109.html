<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696247/%DB%B6%DB%B1-%D8%AF%D8%B1%D8%B5%D8%AF-%D8%AA%D9%87%D8%B1%D8%A7%D9%86%DB%8C%E2%80%8C%D9%87%D8%A7-%D8%A7%D8%B2-%D8%A8%D8%B1%D8%AC-%D9%85%DB%8C%D9%84%D8%A7%D8%AF-%D8%A8%D8%A7%D8%B2%D8%AF%DB%8C%D8%AF-%DA%A9%D8%B1%D8%AF%D9%87%E2%80%8C%D8%A7%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="۶۱ درصد &quot;تهرانی‌ها&quot; از برج میلاد بازدید کرده‌اند"/>
    <meta property="og:description" content="نتایج نظرسنجی مرکز افکارسنجی دانشجویان ایران(ایسپا) که از دو هزار نفر از شهروندان بالای ۱۸ سال تهران به صورت تلفنی انجام شده نشان می‌دهد، تقریباً ۶۱ درصد از شهروندان تهران حداقل یک بار از برج میلاد بازدید داشته‌اند."/>
  </head>
  <body>
    <article>
      <h1>۶۱ درصد "تهرانی‌ها" از برج میلاد بازدید کرده‌اند</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032355_371.jpg"/>
      </figure>
      <p>نتایج نظرسنجی مرکز افکارسنجی دانشجویان ایران(ایسپا) که از دو هزار نفر از شهروندان بالای ۱۸ سال تهران به صورت تلفنی انجام شده نشان می‌دهد، تقریباً ۶۱ درصد از شهروندان تهران حداقل یک بار از برج میلاد بازدید داشته‌اند.</p>
      <p>به گزارش ایسنا، مرکز افکارسنجی دانشجویان ایران(ایسپا) در شهریور ۱۳۹۸ از طریق مصاحبه تلفنی از دو هزار نفر از شهروندان بالای ۱۸ سال شهر تهران که به صورت تصادفی انتخاب شده بودند، پرسیده است که آیا آنها تاکنون از برج میلاد تهران بازدید کرده‌اند یا خیر.</p>
      <p>این در حالی است که تقریباً ۶۱ درصد از شهروندان تهرانی حداقل یک بار از برج میلاد بازدید داشته‌اند که ۴۸.۸ درصد آن زنان و ۵۱.۲ را مردان تشکیل می‌دهند.</p>
      <p>همچنین حدود نیمی از افرادی که از برج میلاد بازدید کرده‌اند ۳۰-۴۹ سال، ۳۲.۷ درصد ۱۸-۲۹ سال و ۱۷ درصد بازدید کنندگان بیش از ۵۰ سال سن داشته‌اند.</p>
      <p>به گزارش مرکز افکارسنجی دانشجویان ایران، ۴۱ درصد از بازدیدکنندگان اظهار کردند «یک بار»، ۲۶.۱ درصد «دوبار»، ۱۵.۳ «سه بار» و ۱۷.۶ درصد «بیش از سه بار» از برج میلاد تهران بازدید داشته‌اند.</p>
    </article>
  </body>
</html>