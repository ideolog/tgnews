<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/presto-potrete-esplorare-incognito-google-maps-avete-ricevuto-la-novita-test-foto-664001/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T00:05:24+00:00"/>
    <meta property="og:title" content="Provate la modalità incognito di Google Maps! (aggiornato)"/>
    <meta property="og:description" content="Google si sta preparando ad introdurre in Google Maps una funzionalità portata alla notorietà prettamente grazie a Chrome: la modalità..."/>
  </head>
  <body>
    <article>
      <h1>Provate la modalità incognito di Google Maps! (aggiornato)</h1>
      <address><time datetime="2019-11-01T00:05:24+00:00">01 Nov 2019, 00:05</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Google si sta preparando ad introdurre in <b>Google Maps</b> una funzionalità portata alla notorietà prettamente grazie a Chrome: la modalità di <b>navigazione in incognito</b>.</p>
      <p>La possibilità di esplorare Google Maps usando la modalità in incognito è già <b>in fase di distribuzione</b> ad alcuni utenti <b>selezionati</b> da Google tra coloro che partecipano al programma di <i><b>beta testing</b> </i>ufficiale dell’app: come vedete dall’animazione che abbiamo riportato <b>in galleria</b>, la novità è accessibile mediante il menù contestuale al profilo utente ed offre la possibilità di <b>non registrare</b> le <b>ricerche</b> e le <b>navigazioni</b> effettuate durante la sessione.</p>
      <p>Non sappiamo in base a quale <b>criterio</b> Google stia <b>selezionando</b> i partecipanti a questo test. Secondo quanto riportato da <a href="https://www.droid-life.com/2019/09/18/incognito-mode-rolling-out-to-google-maps-preview-squad/"><i>Droid Life</i></a>, gli utenti selezionati hanno ricevuto un’email da parte di Google nella quale gli viene spiegato il testing.</p>
      <p>Aggiornamento01/11/2019</p>
      <p>Google <a href="https://support.google.com/maps/thread/18141335?hl=en">ha annunciato</a> il rollout della modalità incognito per Google Maps <b>su Android</b> (ovvero, no iOS, per adesso). Per accedervi dovrete premere il vostro avatar in alto a destra e selezionare appunto la modalità incognito, come mostrato dall’animazione qui sotto. Se non doveste già averla, si tratterà di pazientare solo qualche giorno, ma ormai la funzione è <b>ufficiale</b>, e non più soltanto in test. Abbiamo di conseguenza aggiornato il titolo dell’articolo.</p>
      <p>Via: <a href="https://www.androidpolice.com/2019/10/31/google-maps-incognito-mode-testing/#1">Android Police</a></p>
    </article>
  </body>
</html>