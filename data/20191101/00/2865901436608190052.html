<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-petak-sveci-zaribali-kad-nije-trebalo/341356"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="REZZIME DANA (petak): Sveci zaribali kad nije trebalo"/>
    <meta property="og:description" content="Pogledajte ko vam je 1. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (petak): Sveci zaribali kad nije trebalo</h1>
      <h2>Pogledajte ko vam je 1. novembra doneo novac, a ko vas je prodao...</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p><b>NAPOMENA:</b> U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://www.mozzartsport.com/fudbal/vesti/predlozzi-i-tipovanja-petak-psz-kao-tzv-tutnji-kroz-dizon-hofenhajm-nastavlja-pobednicki-niz/341295?fbclid=IwAR0stxYQuHIxfCEjAgwasZDt9EUEiRwMXjC8OibWZnKRDt8ut3jk2Ki3B-8">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>HOFENHAJM - PADERBORN (tip 1, kvota 1,50) - rezultat 3:0</b><br/>Posle samo dva minuta igre Skov je uspeo levicom da zatrese mrežu gostujućeg golmana Cingerlea prelepim udarcem sa gotovo 30 metara i najavio krah nejakih gostiju. Užasna odbrana Paderborna kapitulirala je još jednom u 15. minutu posle lepe akcije za Čeha Kaderžabeka, a konačan rezultat postavio je Jirgen Lokadija u 25. na pas već pomenutog Kaderžabeka koji je bio jedan od najboljih pojedinaca ovog meča.</p>
      <p>
        <b>
          <a href="https://mozzartsport.com/fudbal/vesti/deseto-kolo-samo-sto-je-pocelo-a-vec-imamo-najlepsi-gol-video/341319">OPŠIRNIJE OVDE</a>
        </b>
      </p>
      <p><b>GALATASARAJ - RIZE (tip 1, kvota 1,50) - rezultat 2:0</b><br/>Sve najbitnije stalo je u četiri minuta. Toliko je bilo potrebno Galatasaraju, uz obilatu pomoć gostiju iz Rizea, da postigne dva gola i dobije prvi meč 10. kola prvenstva. Ako je neki navijač Galate morao da ode sa svog mesta na koji minut, propustio je vrhunac utakmice. Prvo je Rize sam sebi zatresao mrežu. Nesrećno je Talibi poslao loptu iza leđa svog golmana u 15. minutu. Svojski je fudbal zakucao u svoju mrežu, želeći da ga pošalje u korner. Utisci se nisu ni slegli, a novi kiks gostiju. Skrivili su penal, koji je Rajan Babel iskoristio da postavi konačnih 2:0.</p>
      <p>
        <b>
          <a href="https://mozzartsport.com/fudbal/vesti/jedan-autogol-jedan-penal-i-tri-boda-za-galatu/341344">OPŠIRNIJE OVDE</a>
        </b>
      </p>
      <p><b>CVOLE - AJAKS (tip 2, kvota 1,12) - rezultat 2:4</b><br/>Dva puta Kvinsi Promes i jednom David Neres lako su nadigrali domaću odbranu i doneli veliku prednost timu Erika ten Haga od 3:0 posle samo 20 minuta igre. Shvativši da će odbranom samo doživeti katastrofu domaći fudbaleri su se oslobodili, a posle kiksa odbrane Kopljanika u 35. minutu Gustavo Hamer je smanjio rezultat. Zabrinuli su se gostujući fanovi za trenutak u 62. minutu kada je Mustafa Sajmak smanjio rezultat na 2:3, ali je na kraju to bilo sve što je Cvole prikazao. Ajaks je iskusno sačuvao prednost, a posle još jedne lepe akcije Zijeh je drugom asistencijom na meču omogućio još jedan pogodak Davidu Neresu za konačnih i zasluženih 4:2.</p>
      <p><b>VITORUL - KINDIJA (tip 1, kvota 1,45) - rezulta 3:0</b><br/>Kindija iz Targovišta je bila preslabi protivnik za favorizovanu ekipu iz Konstance koja je povela već posle sedam minuta golom Georgea Ganee. Da nema ništa od iznenađenja na ovom susretu i da bodovi sigurno ostaju na istoku Rumunije bilo je jasno u 27. kada je defanzivac Bobok posle kornera povisio na 2:0. Drugo poluvreme pamtiće se po prvencu zvezde koja dolazi. Talentovani napadač Luis Munteanu (2002. godište) dobio je priliku u 56. minutu, a tačku na ovaj meč stavio je u poslednjim sekundama lepim udarcem za konačnih i zasluženih 3:0.</p>
      <p><b>RID - HORN (tip 1, kvota 1,45) - rezultat 3:1</b><br/>Očekivano, bilo je lagano. Već u petom minutu Vajsmajer je doveo Rid do prednosti, da bi do kraja poluvremena duplirao na 2:0. Kara je iz penala vratio nadu Hornu, ali je trajala samo dva minuta, pošto je Grul u 52. minutu vratio na dva gola prednsti za domaćina, tako da je kec došao bez ikakve nervoze. </p>
      <p><b>TROA - VALENSIJEN (tip 1, kvota 1,45) - rezultat 1:0</b><br/>Bilo je na mišiće! Iako je Troa ušla u meč sa dve vezane pobede, a Valensijan sa dugom serijom bez trijumfa, domaći su se propisno oznojili da bi došli do nova tri boda. Jeste Kujate u 58. minutu doveo Trou do prednosti, međutim, u poslednjih 10 minuta gosti su imali igrača više, pritiskali su svom snagom, ali se rezultat nije promenio. </p>
      <p><b>DANDI - MORTON (tip 1, kvota 1,55) - rezultat 2:1 </b><br/>Sve što je vredelo viđeno je u drugom poluvremenu. Kec je došao, ali je bilo drhtanja sve do 80. minuta. A, kakav je hladan tuš bio sredinom prvog poluvremena, kada je Dandi poveo golom Hemingsa, da bi Morton izjednačio čim je krenuo s centra! Na kraju se proslavio rezervista Nes, koji je pet minuta nakon što je ušao u igru postigao gol za pobedu Dandija.</p>
      <p>
        <b>PRECRTANO</b>
      </p>
      <p><b>DE GRAFŠAP - EKSCELZIOR (tip 1, kvota 1,45) - rezultat 0:0 </b><br/>Prilično nezanimljiva utakmica, u kojoj su timovi bili ravnopravni, jednako bezopasni, s tim što su gosti imali nešto više udaraca u okvir gola. Ispostavilo se da je Ekscelzior dosta tvrđi orah nego što se mislilo, nažalost po one koji su ovde odigrali keca. </p>
      <p><b>DIŽON - PSŽ (tip 2, kvota 1,22) - rezultat 2:1</b><br/>Moćan jeste Pari Sen Žermen, ali nije svemoguć. I njemu dođe crni petak, pa padne u duelu sa - „fenjerašem“. Najčudniji rezultat dana, a teško da će i tokom celog vikenda biti nekog većeg iznenađenja. Poslednji tim na tabeli francuskog prvenstva, Dižon, pobedio je i to uz preokret šampiona i lidera PSŽ - 2:1.</p>
      <p>
        <b>
          <a href="https://mozzartsport.com/fudbal/vesti/crni-petak-za-kejlora-navasa-fenjeras-dizon-tukao-svece/341353">OPŠIRNIJE OVDE</a>
        </b>
      </p>
      <p><b>HANOVER - SANDHAUZEN (tip 1, kvota 2,00) - rezultat 1:1</b><br/>Osim bljeska i vodećeg gola Vejdanta već u sedmom minutu nisu mnogo toga pokazali domaći fudbaleri, a dozvolili su i igračima gostujućeg tima da igraju slobodno i prete iz opasnih kontri. I dočekali su fudbaleri iz Sandhauzena svoj trenutak. To je skromna ekipa koja ne igra dominantan fudbal, pa tako i dolazi u šanse. Slučajno. Posle sjajne akcije izigrali su domaću odbranu u 62. minutu, a Marokanac Buaduz koji se vratio u Cvajtu tokom leta iz Saudijske Arabije uspeo je da matria domaćeg golmana Cilera za konačnih 1:1.</p>
      <p>
        <b>
          <a href="https://mozzartsport.com/fudbal/vesti/slomki-nema-spasa-hanover-opet-nije-pobedio-video/341298">OPŠIRNIJE OVDE</a>
        </b>
      </p>
    </article>
  </body>
</html>