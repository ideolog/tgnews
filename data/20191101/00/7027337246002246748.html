<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696293/%D9%86%D8%A7%D9%86%D8%B3%DB%8C-%D9%BE%D9%84%D9%88%D8%B3%DB%8C-%D9%BE%DB%8C%DA%AF%DB%8C%D8%B1%DB%8C-%D8%B1%D9%88%D9%86%D8%AF-%D8%A7%D8%B3%D8%AA%DB%8C%D8%B6%D8%A7%D8%AD-%D8%AA%D8%B1%D8%A7%D9%85%D9%BE-%D8%B6%D8%B1%D9%88%D8%B1%DB%8C-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="نانسی پلوسی: پیگیری روند استیضاح ترامپ ضروری است"/>
    <meta property="og:description" content="رئیس مجلس نمایندگان آمریکا روز جمعه گفت: پیگیری روند استیضاح رئیس جمهوری بسیار ناراحت کننده است اما ضروری است، زیرا هیچ‌کس در آمریکا فراتر از قانون نیست."/>
  </head>
  <body>
    <article>
      <h1>نانسی پلوسی: پیگیری روند استیضاح ترامپ ضروری است</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032435_121.jpg"/>
      </figure>
      <p>رئیس مجلس نمایندگان آمریکا روز جمعه گفت: پیگیری روند استیضاح رئیس جمهوری بسیار ناراحت کننده است اما ضروری است، زیرا هیچ‌کس در آمریکا فراتر از قانون نیست.</p>
      <p>به گزارش ایرنا به نقل از شبکه سی ان ان، "نانسی پلوسی" در مصاحبه با "استفان کولبرت" کمدین مشهور آمریکا گفت: پس از شنیدن مکالمه تلفنی ترامپ با رئیس جمهوری اوکراین، برای آمریکا دعا کردم.</p>
      <p>پلوسی در مورد تصمیم دیروز (پنجشنبه) مجلس نمایندگان گفت که قطعنامه استیضاح صرفاً "ادامه" تحقیقاتی است که مجلس انجام داده و برای "تنظیم آیین دادرسی" انجام شده است.</p>
      <p>وی افزود، با اینکه این (روند تصویب قطعنامه به رسمیت شناختن استیضاح ترامپ) برای کشور ما ناراحت کننده است، اما این کار را با جدیت انجام می‌دهیم. هیچ‌کس برای استیضاح رئیس جمهوری به کنگره نمی‌رود.</p>
      <p>پلوسی با اشاره به اقدامات مجلس نمایندگان گفت: مهمترین چیزی که مردم آمریکا باید بدانند این است که هیچ‌کس فراتر از قانون نیست. نه رئیس جمهوری ایالات متحده نه کس دیگر.</p>
    </article>
  </body>
</html>