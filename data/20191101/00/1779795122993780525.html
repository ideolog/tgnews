<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dariknews.bg/v-snimki/misteriozni-syshtestva-se-poiaviha-v-niu-iork-galeriia-23035"/>
    <meta property="og:site_name" content="dariknews.bg"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Мистериозни същества се появиха в Ню Йорк (ГАЛЕРИЯ)"/>
    <meta property="og:description" content="Десетки хиляди костюмирани участници в приповдигнато настроение се включиха в 46-ия годишен парад за празника Хелоуин в Ню Йорк, предаде Асошиейтед..."/>
  </head>
  <body>
    <article>
      <h1>Мистериозни същества се появиха в Ню Йорк (ГАЛЕРИЯ)</h1>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <figure>
        <img src="https://m.netinfo.bg/media/images/40975/40975117/orig-orig-helouin-v-niu-iork.jpg"/>
        <figcaption>1<b>/32</b>. Мистериозни същества се появиха в Ню Йорк (ГАЛЕРИЯ) <br/>Хелоуин в Ню Йорк</figcaption>
      </figure>
      <p>Десетки хиляди костюмирани участници в приповдигнато настроение се включиха в 46-ия годишен парад за празника Хелоуин в Ню Йорк, предаде Асошиейтед прес.<br/><br/>Шествието измина миля и половина (2,4 км). То тръгна от Гринич вилидж и премина разстоянието до Западна 15-а улица по Шесто авеню.<br/><br/>В тазгодишния парад можеше да участва всеки, който е облякъл тематичен маскараден костюм. Дефилираха също над 50 оркестъра, танцьори, артисти и кукли марионетки.<br/>Мнозина бяха в костюми на Батман и Батуоман. Имаше също скелети и призраци и страховити същества.<br/><br/>Парадът за Хелоуин се провежда от 1973 г., когато дефилиращ кукловод предизвика огромен отзвук.<br/><br/>Нюйоркската полиция съобщи, че е в повишена готовност, макар да не са получени сигнали за заплахи по време на парада.<br/><br/>Преди две години празникът беше помрачен, когато шофьор се вряза във велосипедисти на велоалея край река Хъдзън и уби осем души. <br/><a href="https://dariknews.bg/v-snimki/misteriozni-syshtestva-se-poiaviha-v-niu-iork-galeriia-23035/2">Next</a><br/><a href="https://dariknews.bg/v-snimki/misteriozni-syshtestva-se-poiaviha-v-niu-iork-galeriia-23035/32">Previous</a></p>
      <footer>Източник: БГНЕС</footer>
    </article>
  </body>
</html>