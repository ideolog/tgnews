<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696208/%DA%A9%D8%A7%D9%87%D8%B4-%D8%A8%D8%A7%D8%B1%D8%B4%E2%80%8C%D9%87%D8%A7-%D8%AF%D8%B1-%DA%A9%D8%B4%D9%88%D8%B1-%D8%AA%D8%A7-%D9%87%D9%81%D8%AA%D9%87-%D8%A2%DB%8C%D9%86%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="کاهش بارش‌ها در کشور تا هفته آینده"/>
    <meta property="og:description" content="مدیرکل پیش‌بینی و هشدار سریع سازمان هواشناسی ضمن اشاره به رگبار موقتی باران در برخی مناطق کشور طی امروز و فردا (۱۰ و ۱۱ آبان) گفت: تا روز سه‌شنبه (۱۴ آبان) جوی به نسبت پایدار در بیشتر مناطق کشور حاکم می‌شود."/>
  </head>
  <body>
    <article>
      <h1>کاهش بارش‌ها در کشور تا هفته آینده</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032297_662.jpg"/>
      </figure>
      <p>مدیرکل پیش‌بینی و هشدار سریع سازمان هواشناسی ضمن اشاره به رگبار موقتی باران در برخی مناطق کشور طی امروز و فردا (۱۰ و ۱۱ آبان) گفت: تا روز سه‌شنبه (۱۴ آبان) جوی به نسبت پایدار در بیشتر مناطق کشور حاکم می‌شود.</p>
      <p>صادق ضیاییان در گفت‌وگو با ایسنا اظهار کرد: امروز (۱۰ آبان) در سواحل غربی دریای خزر و اردبیل بارش پراکنده و در بخش‌هایی از جنوب و نوار شرقی کشور به ویژه در ساعات بعد ازظهر و اوایل شب رگبار موقتی باران گاهی با رعد و برق و وزش باد پیش‌بینی می‌شود.</p>
      <p>وی با بیان اینکه از بعد ازظهر فردا (۱۱ آبان) با تقویت جریان‌های شمالی روی دریای خزر گستره بارش سواحل مرکزی و شرقی دریا و شمال غرب را در بر می‌گیرد، گفت: طی روز یکشنبه (۱۲ آبان) ضمن تشدید بارندگی در سواحل دریای خزر در مناطقی از شمال غرب، شمال شرق و دامنه‌های جنوبی البرز در استان‌های قزوین، البرز، تهران و سمنان رگبار باران گاهی با رعد و برق و وزش باد خواهیم داشت.</p>
      <p>به گفته مدیرکل پیش‌بینی و هشدار سریع سازمان هواشناسی طی روز دوشنبه (۱۳ آبان) بارش در سواحل غربی دریای خزر و برخی مناطق واقع در دامنه‌های جنوبی البرز و مرکز کشور ادامه دارد و در روز سه‌شنبه (۱۴ آبان) جوی به نسبت پایدار در بیشتر مناطق کشور حاکم می‌شود.</p>
      <p>ضیایان با اشاره به اینکه طی روز یکشنبه (۱۲ آبان) دمای هوا در نوار شمالی کشور بین ۵ تا ۸ درجه کاهش می‌یابد، تصریح کرد: همچنین طی امروز و فردا (۱۰ و ۱۱ آبان) خلیج فارس به ویژه بخش‌های مرکزی و شرقی آن مواجه است.</p>
      <p>وی در پایان درباره وضعیت جوی تهران طی دو روز آینده اظهار کرد: آسمان تهران فردا (۱۱ آبان) صاف تا قسمتی ابری گاهی وزش باد با حداقل دمای ۹ و حداکثر دمای ۱۹ درجه سانتیگراد و طی روز یکشنبه (۱۲ آبان) صاف همراه با وزش باد به تدریج افزایش ابر و در بعد ازظهر بارش پراکنده و احتمال رعد و برق با حداقل دمای ۱۰ و حداکثر دمای ۱۹ درجه سانتیگراد پیش‌بینی می‌شود.</p>
    </article>
  </body>
</html>