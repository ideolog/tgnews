<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696253/%D8%A7%D8%A8%D8%AF%D8%A7%D8%B9-%D8%B3%DB%8C%D8%B3%D8%AA%D9%85%DB%8C-%DA%A9%D9%87-%D8%A7%D8%B2-%D8%B3%D9%82%D9%88%D8%B7-%D9%87%D9%88%D8%A7%D9%BE%DB%8C%D9%85%D8%A7%D9%87%D8%A7-%D8%AC%D9%84%D9%88%DA%AF%DB%8C%D8%B1%DB%8C-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="ابداع سیستمی که از سقوط هواپیماها جلوگیری می‌کند"/>
    <meta property="og:description" content="شرکت &quot;گارمین&quot;(Garmin) به تازگی خدمات جدیدی را عرضه کرده که از سقوط هواپیماها جلوگیری می‌کند."/>
  </head>
  <body>
    <article>
      <h1>ابداع سیستمی که از سقوط هواپیماها جلوگیری می‌کند</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032360_831.jpg"/>
      </figure>
      <p>شرکت "گارمین"(Garmin) به تازگی خدمات جدیدی را عرضه کرده که از سقوط هواپیماها جلوگیری می‌کند.</p>
      <p>به گزارش ایسنا و به نقل از دیلی‌میل، سرویس جدید شرکت "گارمین" که در زمینه ساخت و تولید دستگاه‌های موقعیت‌یاب جهانی(جی.پی. اِس) فعالیت دارد، با استفاده از یک نرم‌افزار، به کنترل هواپیماهای کوچک و هدایت آن‌ها به هنگام فرود اضطراری خواهد پرداخت.</p>
      <p>این نرم‌افزار " اوتولند"(Autoland) نام دارد و به عنوان بخشی از ابزارهای پرواز شرکت گارمین برای هواپیماهای کوچک در دسترس خواهد بود.</p>
      <p>"اوتولند" فعالیت خلبان را زیرنظر خواهد گرفت و در صورت عدم پاسخگویی خلبان به یک سری از اعلان‌های سیستم ناوبری، وارد عمل خواهد شد.</p>
      <p>در صورت بروز مشکل، اوتولند به فرودگاه‌های اطراف سیگنال‌هایی ارسال خواهد کرد و تصمیم خواهد گرفت که امن‌ترین محل برای فرود اضطراری کجاست.</p>
      <p>زمانی‌ که محل فرود انتخاب شد، سیستم مسیریابی به طور خودکار هواپیما را به سمت فرود هدایت خواهد کرد.</p>
      <p>"اوتولند" هچنین می‌تواند توسط مسافران و از طریق یک صفحه لمسی هدایت شود.</p>
      <p>این نرم‌افزار به عنوان بخشی از مجموعه در حال رشد ابزارهای پشتیبانی از پرواز شرکت "گارمین" است.</p>
      <p>با توجه به اینکه طی سال‌های اخیر حوادث هوایی افزایش یافته است، می توان ساخت و طراحی چنین ابزارهایی را ضروری دانست.</p>
      <p>در اوایل هفته جاری بود که یک هواپیمای کوچک به یک خانه در نیوجرسی برخورد کرد.</p>
      <p>همچنین در میشیگان سه نفر بر اثر فرود اضطراری یک هواپیمای کوچک جان خود را از دست دادند.</p>
    </article>
  </body>
</html>