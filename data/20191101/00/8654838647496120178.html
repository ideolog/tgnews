<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/the-witcher-serie-netflix-nuove-dichiarazioni-showrunner-dopo-ultimo-trailer.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="The Witcher serie Netflix, le nuove dichiarazioni della showrunner dopo l'ultimo trailer"/>
    <meta property="og:description" content="Lauren S. Hissrich, showrunner della serie Netflix di The Witcher, ha esternato via Twitter tutta la propria soddisfazione per l'annuncio della data d'uscita.. Dopo la pubblicazione del trailer fi..."/>
  </head>
  <body>
    <article>
      <h1>The Witcher serie Netflix, le nuove dichiarazioni della showrunner dopo l'ultimo trailer</h1>
      <h2>Lauren S. Hissrich, showrunner della serie Netflix di The Witcher, ha esternato via Twitter tutta la propria soddisfazione per l'annuncio della data d'uscita.</h2>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Dopo la pubblicazione del trailer finale riferito alla <b>serie Netflix</b> di <b>The Witcher</b>, con tanto di data d'uscita ufficiale, la <b>showrunner</b> Lauren S. Hissrich ha espresso il proprio entusiasmo per l'imminente debutto del progetto.<br/><br/>In un nuovo post pubblicato su Twitter, l'autrice ha commentato: "Ho visto questa data per la prima volta nel trailer nove giorni fa. Sapevo quale fosse la data; lo sapevo da quasi un anno. Ma vedendola per la prima volta ho urlato di gioia. Proprio come il fantastico pubblico di oggi a Lucca".<br/><br/>Direttamente ispirata dai romanzi di <b>Andrzej Sapkowski</b>, la serie di The Witcher esordirà il il 20 dicembre 2019. Nel cast troviamo <a href="https://multiplayer.it/notizie/the-witcher-serie-netflix-immagine-set-henry-cavill.html">Henry Cavill nei panni di Geralt di Rivia</a> e Anya Chalotra in quelli di Yennefer, mentre <a href="https://multiplayer.it/notizie/the-witcher-serie-netflix-sorpreso-freya-allan-qualita-scrittura.html">Freya Allan interpreta la giovane Ciri</a>.<br/><br/><i>The Witcher, serie fantasy basata sull'omonima saga bestseller, è il racconto epico di una famiglia e del suo destino. Geralt di Rivia, un solitario cacciatore di mostri, lotta per trovare il proprio posto in un mondo in cui le persone spesso si dimostrano più malvagie delle bestie.<br/><br/>Il suo destino si intreccerà poi con quello di una potente strega e una giovane principessa con un pericoloso segreto. I tre si ritroveranno ad attraversare insieme un mondo sempre più instabile.</i></p>
      <figure>
        <iframe data-src="https://twitter.com/LHissrich/status/1189988372141477888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/2X0TgbQ5sQE" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://comicbook.com/gaming/2019/11/01/netflix-the-witcher-showrunner-reacts-to-new-trailer/">Fonte</a>
        </li>
      </ul>
    </article>
  </body>
</html>