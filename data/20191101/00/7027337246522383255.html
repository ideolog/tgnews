<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696204/%D8%A2%D9%85%D8%B1%DB%8C%DA%A9%D8%A7-%D8%AA%D8%B9%D9%84%DB%8C%D9%82-%DA%A9%D9%85%DA%A9-105-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%A8%D9%87-%D9%84%D8%A8%D9%86%D8%A7%D9%86-%D8%A8%D8%B9%D8%AF-%D8%A7%D8%B2-%D8%A7%D8%B3%D8%AA%D8%B9%D9%81%D8%A7%DB%8C-%D8%AD%D8%B1%DB%8C%D8%B1%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="آمریکا: تعلیق کمک 105 میلیون دلاری به لبنان بعد از استعفای حریری"/>
    <meta property="og:description" content="دو مقام آمریکایی از توقف کمک‌های نظامی ۱۰۵ میلیون دلاری این کشور به لبنان خبر دادند."/>
  </head>
  <body>
    <article>
      <h1>آمریکا: تعلیق کمک 105 میلیون دلاری به لبنان بعد از استعفای حریری</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032285_439.jpg"/>
      </figure>
      <p>دو مقام آمریکایی از توقف کمک‌های نظامی ۱۰۵ میلیون دلاری این کشور به لبنان خبر دادند.</p>
      <p>به گزارش ایسنا، به نقل از رویترز، دو مقام آمریکایی که خواسته‌ند نامشان فاش نشود، اعلام کردند که دولت دونالد ترامپ، رئیس جمهوری این کشور دو روز پس از استعفای سعد حریری از سمت نخست‌وزیری لبنان کمک نظامی ۱۰۵ میلیون دلاری خود به بیروت را متوقف کرده است.</p>
      <p>این منابع به رویترز گفتند، وزارت خارجه آمریکا چهارشنبه به کنگره اطلاع داد که دفتر بودجه کاخ سفید و شورای امنیت ملی آمریکا تصمیم گرفته است کمک‌های نظامی به لبنان را متوقف کنند.</p>
      <p>این دو مقام آمریکایی به دلیل اتخاذ این تصمیم از سوی دولت کشورشان اشاره نکردند.</p>
      <p>آمریکا در حالی کمک‌های نظامی خود به لبنان را متوقف کرده است که اخیراً گزارش‌هایی در رسانه‌ها مبنی بر این امر منتشر شد که رژیم صهیونیستی از آمریکا و کشورهای غربی خواسته است که اعطای کمک‌های مالی و نظامی به لبنان را مشروط به اقدام دولت این کشور علیه حزب‌الله و "موشک‌های نقطه زن" آن کنند.</p>
      <p>آمریکا پیش‌تر وعده داده بود برای تقویت ارتش لبنان ۱۰۵ میلیون دلار کمک مالی به دولت این کشور اعطا کند.</p>
    </article>
  </body>
</html>