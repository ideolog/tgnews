<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/blizzard-scuse-publisher-aprono-blizzcon-2019.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Blizzard, le scuse del publisher aprono la BlizzCon 2019"/>
    <meta property="og:description" content="Il presidente di Blizzard Entertainment, J. Allen Brack, si è scusato pubblicamente per le recenti vicissitudini che hanno riguardato alcuni giocatori professionisti di Hearthstone.. La cerimonia ..."/>
  </head>
  <body>
    <article>
      <h1>Blizzard, le scuse del publisher aprono la BlizzCon 2019</h1>
      <h2>Il presidente di Blizzard Entertainment, J. Allen Brack, si è scusato pubblicamente per le recenti vicissitudini che hanno riguardato alcuni giocatori professionisti di Hearthstone.</h2>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>La cerimonia di apertura della <b>BlizzCon 2019</b> è stata preceduta da un breve intervento di <b>J. Allen Brack</b>. Il presidente di <b>Blizzard Entertainment</b> ha preso la parola per scusarsi a nome dell'azienda in merito ai recenti fatti che hanno coinvolto alcuni giocatori professionisti di Hearthstone.<br/><br/>"Ci siamo mossi troppo rapidamente nel nostro processo decisionale e poi, a peggiorare le cose, siamo stati troppo lenti nel parlare con tutti voi", ha dichiarato Brack. "Non abbiamo rispettato gli elevati standard che ci siamo prefissati".<br/><br/>"Blizzard ha avuto l'opportunità di riunire il mondo in un duro momento legato all'eSport di Hearthstone, circa un mese fa, e non l'abbiamo fatto. Mi dispiace e me ne assumo la responsabilità. Faremo meglio in futuro, ma le nostre azioni avranno più importanza rispetto a qualsiasi parola".<br/><br/>Come probabilmente ricorderete, <a href="https://multiplayer.it/articoli/blizzard-e-il-caso-blitzchung-febbre-da-hong-kong.html">nelle scorse settimane Chung "Blitzchung" Ng Wai</a> e <a href="https://multiplayer.it/notizie/blizzard-punisce-giocatore-pro-hearthstone-per-sostegno-proteste-hong-kong.html">altri giocatori di Hearthstone</a> erano stati sospesi per aver sostenuto le proteste di <b>Hong Kong</b>. Sembra insomma che l'azienda intenda cambiare registro per provare a mettersi alle spalle una vicenda che ha provocato molti malumori tra gli appassionati in giro per la rete.</p>
      <figure>
        <img src="https://multiplayer.net-cdn.it/thumbs/images/2015/02/16/blizzard_cropped_3_83_1280_640_jpeg_1400x0_q85.jpg"/>
      </figure>
    </article>
  </body>
</html>