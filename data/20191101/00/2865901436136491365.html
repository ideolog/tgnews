<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/341332/sport:/title:dzejms-bel-stize-u-partizan"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Džejms Bel stiže u Partizan"/>
    <meta property="og:description" content="Crno-beli već par meseci traže igrača njegovog kalibra"/>
  </head>
  <body>
    <article>
      <h1>Džejms Bel stiže u Partizan</h1>
      <h2>Crno-beli već par meseci traže igrača njegovog kalibra</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p><b>Posle Nemanje Gordića, Partizan bće dovesti još jednog člana prošlosezonske ekipe Budućnosti iz Podgorice. Kako piše crnogorski</b> <b><a href="https://www.cdm.me/sport/kosarka/dzejms-bel-nadomak-partizana/">CdM</a></b>, <b>Džejms Bel</b> <b>je nadomak crno-belog dresa. A potom je i Ostoja Mijailović za Sport Klub potvrdio da će ovaj posao biti realizovan.</b></p>
      <p>U pitanju je 27-godišnji američki bek, koji je dres Podgoričana nosio od kraja 2018. pa sve do kraja crnogorskog šampionata. </p>
      <p>Prvi deo prošle sezone proveo je u Cedeviti dok je ona još nastupala u Zagrebu, tako da sa te strane <b>Belu </b>ne bi trebalo mnogo da se navikne na ABA ligu i to jeste prednost ovog igrača koji je profil kakav je potreban ovom sastavu crno-belih.</p>
      <figure>
        <img src="https://mozzartsport.com/upload/CKEditor/01.11.2019/770x200-PFK.png"/>
      </figure>
      <p><b>Bel </b>je u karijeri imao zapaženu epizodu u Darušafaki, a igrao je i za Hapoel Holon, Nansi i Kremonu, u kojoj je 2014. počeo profesionalnu karijeru posle diplomiranja na koledžu Vilanova.</p>
      <p>Partizan je sjajno startovao u Evrokupu, gde je jedini neporaženi tim nakon pete runde, dok u regionalnoj ABA ligi ima učinak 2-2.</p>
      <p>Da li je <b>Bel </b>igrač koji će dodatno podići kvalitet crno-belih pred nastavak sezone? Inače, <b>Bel </b>se uklapa u priču po kojoj Partizan već dugo traži igrača koji može da igra na pozicijama tri i dva, a videćemo da će ovo povući nove promene u sastavu crno-belih.</p>
      <figure>
        <iframe src="https://www.youtube.com/embed/MiVJn8RdcMo" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/01.11.2019/nnnnnnnnnnnnnnnnn.png"/>
      </figure>
      <p>FOTO: MN Press</p>
    </article>
  </body>
</html>