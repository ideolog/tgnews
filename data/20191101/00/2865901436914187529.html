<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/ostali-sportovi/vesti/srpski-odbojkasi-pocinju-borbu-za-plasman-na-olimpijske-igre-protiv-francuske/341317"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Srpski odbojkaši počinju borbu za plasman na Olimpijske igre protiv Francuske"/>
    <meta property="og:description" content="Određen sastav grupa i raspored mečeva na poslednjem kvalifikacionom turniru"/>
  </head>
  <body>
    <article>
      <h1>Srpski odbojkaši počinju borbu za plasman na Olimpijske igre protiv Francuske</h1>
      <h2>Određen sastav grupa i raspored mečeva na poslednjem kvalifikacionom turniru</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Evropski šampioni su saznali imena rivala i raspored utakmica u borbi za plasman na Olimpijske Igre.</p>
      <p>Odbojkaši Srbije imaju još jednu šansu da izvade olimpijsku vizu za Tokio, ali put nije nimalo lak.</p>
      <p>Na kvalifikacionom olimpijskom turniru koji će se od 5. do 10. januara održati u Berlinu, srpski odbojkaši će se boriti sa još sedam ozbiljnih selekcija za prvo mesto koje vodi na Olimpijske igre. Samo pobednik tunira ide u Tokio, a evropske šampione očekuju jako ozbiljni rivali.</p>
      <p>Srbija će u B grupi sa Francuskom, Bugarskom i Holandijom, a u A grupi će igrati domaćin Nemačka, Belgija, Slovenija i Češka, saopštio je CEV. Srbija će prvi meč u dvorani “Maks Šmeling” odigrati u nedelju, 5. januara protiv Francuske od 13.30 časova. U ponedeljak, 6. januara će igrati protiv Holandije od 14.00 časova, a posle slobodnog dana će treći meč odigrati u sredu, 8. januara protiv Bugarske od 17.00 časova. Plasman u polufinale izboriće dve prvoplasirane selekcije iz obe grupe, a plasman na OI 2020. u Tokiju izboriće samo pobednik.</p>
      <p>Dakle, Srbiju već na startu očekuje najteži mogući ispit na truniru – Francuska! Jedna od najjačih svetskih ekipa je godinama bila nerešiva enigma za našu reprezentaciju, ali je ova generacija naših odbojkaša uspela da na poslednja dva velika takmičenja savlada Trikolore. Poslednji put na nedavnom Evropskom prvenstvu u Francuskoj kada je Srbija usred Pariza šokirala favorizovanog domaćina.</p>
      <related>
        <a href="https://www.mozzartsport.com/ostali-sportovi/vesti/transfer-bomba-u-odbojci-koja-probija-sve-granice-gasprom-ponudio-2000000-evra-godisnje-za-najboljeg-na-svetu/341236"/>
      </related>
      <p>Ne treba potecniti ni opasne Bugare, dok su Holanđani na papiru najslabija ekipa u grupi, ali imaju nadolazeću generaciju koja bi mogla da igra ozbiljnu ulogu narednih godina. U drugoj grupi su favoriti domaćin Nemačka i evropski vicešampion Slovenija, Belgija će vrebati iz senke dok su Česi potpuni autsajderi.</p>
      <p>Podsetimo, Srbija nije uspela da izbori plasman kroz letnji kvalifikacioni turnir za Olimpijske igre kada je u Bariju poražena od domaćina Italije. Sa druge strane, Francuzi su na svom kvalifikacionom turniru izgubili od Poljske.</p>
      <p>U januaru nač čekaju novi odbojkaški trileri i nademo se palsman naše reprezentacije u Tokio. Na OI 2020. u konkurenciji odbojkaša igraće Japan, organizator, Brazil, SAD, Italija, Poljska, Rusija i Argentina, kao i pobednici pet Kontinentalnih turnira.</p>
      <p>Istovremeno, CEV je odredio i sastav grupa i raspored mečeva za poslednji ženski kvalifikacioni turnira za plasman u Tokio. Naše devojke su taj posao odradile još letos i plasirale se u Tokio, a poslednji kvalifikacioni turnir se igra u holandskom Apeldornu od 7. do 12. januara. U A grupi će igrati domaćin Holandija, Bugarska, Poljska i Azerbejdžan, a u B grupi Turska, Nemačka, Belgija i Hrvatska. Plasman na OI 2020. (24. jul – 9. avgust) u Tokiju izboriće pobednik turnira. Favoriti na turniru su Holandija i Turska.</p>
      <p>(FOTO: CEV)</p>
      <figure>
        <iframe src="https://www.youtube.com/embed/77FtMj5SWxo" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>