<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696276/%D8%AF%D9%86%DB%8C%D8%B2%D9%84%DB%8C-%D9%87%DB%8C%DA%86%D9%88%D9%82%D8%AA-%D8%AF%D8%B1-%D9%81%D8%B5%D9%84-%D8%A7%D9%88%D9%84-%D9%82%D9%87%D8%B1%D9%85%D8%A7%D9%86-%D9%86%D8%B4%D8%AF%D9%87%E2%80%8C%D8%A7%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="دنیزلی: هیچوقت در فصل اول قهرمان نشده‌ام"/>
    <meta property="og:description" content="سرمربی تراکتور می‌گوید با وجود اینکه هیچگاه در فصل اول حضورش در یک تیم به قهرمانی نرسیده اما برای این هدف در تبریز می‌جنگد."/>
  </head>
  <body>
    <article>
      <h1>دنیزلی: هیچوقت در فصل اول قهرمان نشده‌ام</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032402_327.jpg"/>
      </figure>
      <p>سرمربی تراکتور می‌گوید با وجود اینکه هیچگاه در فصل اول حضورش در یک تیم به قهرمانی نرسیده اما برای این هدف در تبریز می‌جنگد.</p>
      <p>به گزارش ایسنا، مصطفی دنیزلی سرمربی تراکتور در نشست خبری پس از شکست ۴ بر ۲ تیمش برابر استقلال حاضر شد و اظهار کرد: این بازی به لحاظ حساسیت مهم‌ترین بازی هفته بود. بازی زیبایی را شاهد بودیم. هفته گذشته هم شکست خوردیم اما باخت قبلی با این شکست متفاوت بود.</p>
      <p>وی ادامه داد: موقعیت‌های زیادی را ایجاد کردیم اما نتواستیم از آن‌ها استفاده کنیم. اشتباهات فردی نتیجه این دیدار را رقم زد. البته این به این معنا نیست که از تیمم راضی نباشم. از شاگردانم راضی هستم. ما تنها یک امتیاز از رقیب خود عقب هستیم. من برای یک هدف به تراکتور آمده‌ام و هنوز در مسیر آن قدم برمی‌داریم و به هواداران تیم قول می دهم به آن هدف می رسیم. من هیچوقت در فصل اول طعم قهرمانی را نچشیده‌ام اما این به این معنا نیست که نخواهیم در این فصل قهرمان شویم.</p>
    </article>
  </body>
</html>