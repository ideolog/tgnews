<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/mapycz-nove-dalnice-silnice-i-tridy"/>
    <meta property="og:site_name" content="Cnews.cz"/>
    <meta property="article:published_time" content="2019-11-01T00:00:18+00:00"/>
    <meta property="og:title" content="Kudy povedou dálnice a obchvaty? Mapy.cz vám to hezky ukážou"/>
    <meta property="og:description" content="Mapy Seznamu se naučily další užitečnou drobnost. Přehledně vám ukážou, kde se staví nové dálnice a silnice I. třídy včetně termínů budování."/>
  </head>
  <body>
    <article>
      <h1>Kudy povedou dálnice a obchvaty? Mapy.cz vám to hezky ukážou</h1>
      <address><time datetime="2019-11-01T00:00:18+00:00">01 Nov 2019</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-1">
            <img src="https://www.cnews.cz/wp-content/uploads/2019/10/mapycz-nove-dalnice-1.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-2">
            <img src="https://www.cnews.cz/wp-content/uploads/2019/10/mapycz-nove-dalnice-2.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-3">
            <img src="https://www.cnews.cz/wp-content/uploads/2019/10/mapycz-nove-dalnice-3.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-4">
            <img src="https://www.cnews.cz/wp-content/uploads/2019/10/mapycz-nove-dalnice-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/mapycz-nove-dalnice-silnice-i-tridy/galerie-177596-1">VŠECHNY FOTOGRAFIE</a>
      </p>
      <p>Mapy Seznamu se naučily další užitečnou drobnost. Pokud na nich vyhledáte termín „nové dálnice“ (<a href="https://mapy.cz/zakladni?x=15.8257335&amp;y=49.6664483&amp;z=8&amp;q=NOV%C3%89%20D%C3%81LNICE">nebo kliknete sem</a>), zobrazí vám… nové dálnice. Ale také silnice I. třídy. Standardně jsou zobrazeny přišpendlenými body, ale když na ně kliknete, červeně se zvýrazní celý úsek a v popisu budou informace o tom, kdy se začalo stavět (nebo teprve začne) a kdy práce skončí. Ma Mapách.cz již byly plánované silnice vyšších kategorií zakresleny i dříve, šedé linky ale bylo snadné přehlédnout.</p>
      <p>Stejné informace můžete najít také na oficiální mapě <a href="http://www.dopravniinfo.cz/">dopravniinfo.cz</a>, kterou spravuje Ředitelství silnic a dálnic. Ta obsahuje mnohem více informací včetně různých uzavírek, silničních kamer apod., ale je také dost těžkopádná, pomalá, a ne moc přehledná.</p>
      <p>Mapy.cz letos <a href="https://www.cnews.cz/mapy-cz-nocni-rezim-android-ios-aplikace">výrazně zlepšují navigaci pro auta</a>. Již si poradí s řazením do jízdních pruhů, upozorní na překročenou rychlost a mají i noční režim. Navigace dostane také 3D pohled, upozorní na radary a kamery. Na zahrnutí aktuálních dopravních informací se momentálně pracuje. Seznamu data dodává společnost Intens a hledá ještě další poskytovatele. Vylepšení na dopravní mapě budou prvně vidět na webu <a href="https://mapy.cz/dopravni">mapy.cz/dopravni</a>. Od září již Mapy.cz fungují i <a href="https://www.cnews.cz/mapy-cz-apple-carplay">přes Apple CarPlay</a>.</p>
      <p>via <a href="https://twitter.com/mapy_cz/status/1189894491429363712">Mapy.cz</a></p>
      <slideshow>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-1">
            <img src="https://www.cnews.cz/wp-content/uploads/2019/10/mapycz-nove-dalnice-1.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-2">
            <img src="https://www.cnews.cz/wp-content/uploads/2019/10/mapycz-nove-dalnice-2.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-3">
            <img src="https://www.cnews.cz/wp-content/uploads/2019/10/mapycz-nove-dalnice-3.jpg"/>
          </a>
        </figure>
        <figure>
          <a href="https://www.cnews.cz/mapycz-nove-dalnice-silnice-i-tridy/galerie-177596-4">
            <img src="https://www.cnews.cz/wp-content/uploads/2019/10/mapycz-nove-dalnice-4.jpg"/>
          </a>
        </figure>
      </slideshow>
      <p>
        <a href="https://www.cnews.cz/mapycz-nove-dalnice-silnice-i-tridy/galerie-177596-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/mapy-cz-apple-carplay"/>
        <a href="https://www.cnews.cz/seznam-kalendar-spekulace"/>
        <a href="https://www.cnews.cz/huawei-map-kit-mapy"/>
        <a href="https://www.cnews.cz/pocasi-cz-redesign-predpoved-rada-meteogram-srpen-2019"/>
        <a href="https://www.cnews.cz/mapycz-pocasi-planovac-trasy"/>
      </related>
    </article>
  </body>
</html>