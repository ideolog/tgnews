<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696254/%D8%AF%D8%B1%DB%8C%D8%A7%DB%8C-%D8%AE%D8%B2%D8%B1-%D9%85%D9%88%D8%A7%D8%AC-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="دریای خزر مواج می‌شود"/>
    <meta property="og:description" content="براساس اخطاریه سازمان هواشناسی کشور، دریای خزر از بعدازظهر فردا (شنبه) تا اواخر روز یکشنبه هفته آینده مواج خواهد بود."/>
  </head>
  <body>
    <article>
      <h1>دریای خزر مواج می‌شود</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <p>براساس اخطاریه سازمان هواشناسی کشور، دریای خزر از بعدازظهر فردا (شنبه) تا اواخر روز یکشنبه هفته آینده مواج خواهد بود.</p>
      <p>به گزارش ایرنا؛ در اخطاریه ۱۶ سازمان هواشناسی کشور (ویژه هواشناسی دریایی) که امروز صادر شده، آمده است که ارتفاع موج دریا بین ۲ تا ۳ متر خواهد بود، بنابراین توصیه می‌شود از تردد شناورهای سبک و صیادی و همچنین سایر اقدامات پیشگیرانه در این مدت اجتناب شود.</p>
      <p>همچنین در این مدت شاهد وزش باد شدید و مواج شدن دریا در مناطق ساحلی و فراساحلی در کرانه های جنوبی دریای خزر خواهیم بود.</p>
      <p>در اخطاریه ۱۱۶ سازمان هواشناسی کشور به ورورد سامانه بارشی به کشور اشاره شده و آمده است که از بعدازظهر شنبه (۱۱ آبان ماه) شاهد رگبار و رعدو برق در برخی مناطق همراه با تند بادهای لحظه‌ایی خواهیم بود.</p>
      <p>روز شنبه هفته آینده در برخی نقاط استان های آذربایجان غربی و آذربایجان شرقی، اردبیل، گیلان، مازندران، گلستان و همچنین روز یکشنبه ( ۱۲ آبان) در استان های گیلان، مازندران، گلستان، خراسان شمالی، نیمه شمالی خراسان رضوی و بخش های جنوبی استان های اردبیل و آذربایجان شرقی شاهد این وضعیت جوی می باشیم.</p>
      <p>در این اخطاریه زمان پایان این وضعیت جوی را بعد از ظهر و اوایل شب یکشنبه هفته آینده اعلام شده و همچنین کاهش دما در استان های ساحلی خزر، اردبیل و شمال شرق (۷ تا ۱۰ درجه) و در سایر استان های واقع در شمال غرب و دامنه های جنوبی البرز (۴ تا ۶ درجه)، احتمال خسارت به محصولات کشاورزی بویژه صیفی جات، اختلال در تردد جاده ایی، مه آلود شدن جاده های کوهستانی، در برخی مناطق آبگرفتگی معابر عمومی و بالا آمدن سطح رودخانه ها از مهمترین مخاطرات این وضعیت جوی است.</p>
    </article>
  </body>
</html>