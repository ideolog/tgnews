<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/hoce-li-50-000-000-evra-biti-dovoljno-atletiko-u-poodmaklim-pregovorima-sa-brazilskim-cudom-od-deteta/341287"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Hoće li 50.000.000 evra biti dovoljno? Atletiko u poodmaklim pregovorima sa brazilskim čudom od deteta"/>
    <meta property="og:description" content="Jorgandžije uspešno pregovarale sa Rejnierom, a sada sledi teži deo posla i razgovori sa upravom Flamenga"/>
  </head>
  <body>
    <article>
      <h1>Hoće li 50.000.000 evra biti dovoljno? Atletiko u poodmaklim pregovorima sa brazilskim čudom od deteta</h1>
      <h2>Jorgandžije uspešno pregovarale sa Rejnierom, a sada sledi teži deo posla i razgovori sa upravom Flamenga</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Atletiko Madrid je ozbiljno odmakao u pregovorima oko dovođenja Flamengovog vunderkinda <b>Rejniera Žesusa Karvalja</b>. Kako piše madridski AS, razgovori sa igračem su bili više nego pozitivni, a sada je došao trenutak da se pređe na pegovore i sa brazilskim velikanom, što će predstavljati znatno teži posao.</p>
      <p>
        <b>
          <a href="https://www.mozzartsport.com/fudbal/vesti/oni-su-generacija-2002-fica-stevanovic-medu-60-najtalentovanijih-na-svetu-poznati-sinovi-samardzic-i-imena-koja-treba-zapamtiti/339458">Oni su generacija 2002: Fića Stevanović među 60 najtalentovanijih na svetu! Poznati sinovi, Samardžić i imena koja treba zapamtiti...</a>
        </b>
      </p>
      <p>Za sjajnog 17-godišnjeg vezistu, koji se smatra jednim od najtalentovanijih igrača na planeti u svojoj generaciji, interesuju se svi veliki evropski klubovi, pa u Flamengu mogu da tvrde pazar. Igrač u aktuelnom ugvoru sa klubom ima izlaznu klauzulu od 62.000.000 evra, ali su Jorgandžije uverene da mogu da snize tu cifru, iako nisu sigurni koliko ima prostora za pregovore.<br/>"<b>Ako nas bilo koji klub pita, imate li Vinisijusa 2 u svojim redovima? Reći ćemo, to je on. Ali, on neće otići za manju sumu od one za koju su otišli Vinisijus i Rodrigo</b>", poručio je nedavno pomoćnik predsednika <b>Luis Gustavo Nogeria</b>.</p>
      <p>Pošto je <b>Vinisijus</b> koštao 45.000.000, a <b>Rodrigo</b> 40.000.000, malo je verovatno da bi Flamengo pristao za sumu manju od 50.000.000 evra. Tokom leta Flamengo je navodno odbio 30.000.000 evra od jednog premijerligaša, Inter je želeo da ga ubaci u kombinaciju oko prodaje <b>Gabigola</b>, a njegov razvoj intenzivno prati i Real Madrid. Kako navodi AS, u Španiji i Brazilu nemaju sumnju da će <b>Rejnier</b> postati svetska zvezda. Ove godine <b>Rejnier</b> je odigrao devet utakmica i postigao tri gola, uz dve asistencije.</p>
      <figure>
        <iframe src="https://www.youtube.com/embed/mW8geei-Mz8" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>Tviter</i></p>
    </article>
  </body>
</html>