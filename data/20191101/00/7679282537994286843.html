<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-rss-made-advance-strategy-before-supreme-court-decision-on-ayodhya-ram-temple-2826402.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T00:04:42+00:00"/>
    <meta property="og:title" content="राम मंदिर पर सुप्रीम कोर्ट के फैसले से पहले संघ ने बनाई अग्रिम रणनीति, जानें क्या"/>
    <meta property="og:description" content="अयोध्या में राम मंदिर पर 17 नवंबर से पहले सुप्रीम कोर्ट के संभावित फैसले के मद्देनजर राष्ट्रीय स्वयंसेवक संघ (आरएसएस) अग्रिम रणनीति बनाने में जुटा है। सुप्रीम कोर्ट के फैसले के बाद संघ व उसके..."/>
  </head>
  <body>
    <article>
      <h1>राम मंदिर पर सुप्रीम कोर्ट के फैसले से पहले संघ ने बनाई अग्रिम रणनीति, जानें क्या</h1>
      <address><time datetime="2019-11-01T00:04:42+00:00">01 Nov 2019, 00:04</time> by <a rel="author">आईएएनएस,नई दिल्ली</a></address>
      <p>अयोध्या में राम मंदिर पर 17 नवंबर से पहले सुप्रीम कोर्ट के संभावित फैसले के मद्देनजर राष्ट्रीय स्वयंसेवक संघ (आरएसएस) अग्रिम रणनीति बनाने में जुटा है। सुप्रीम कोर्ट के फैसले के बाद संघ व उसके सहयोगी संगठनों को क्या कदम उठाना चाहिए, इसको लेकर शीर्ष पदाधिकारियों के बीच मंथन हुआ। यहां छतरपुर में शुरू हुई बैठक का शुक्रवार को समापन होगा।</p>
      <p>संघ के सरसंघचालक मोहन भागवत की अध्यक्षता में बुधवार से शुरू हुई इस बैठक में संघ के सभी 36 अनुषांगिक संगठनों के शीर्ष पदाधिकारी भाग ले रहे हैं। संघ के प्रमुख नेताओं में सरकार्यवाह सुरेश भैय्याजी जोशी, सहसरकार्यवाह दत्तात्रेय होसबोले की प्रमुख मौजूदगी है। </p>
      <p>सूत्रों ने बताया कि भाजपा की तरफ से समन्वय के लिए संगठन महामंत्री बी.एल. संतोष ने भी बैठक में भाग लिया। राम मंदिर पर आने वाले फैसले के बाद देश में शांति-व्यवस्था बरकरार रखने को लेकर एहतियातन किए जाने वाले उपायों पर भी इस बैठक में चचार् हुई।</p>
      <p>संघ ने दिल्ली में बुधवार से बैठक शुरू होने से पहले एक बयान जारी कर कहा था, “आगामी दिनों में श्रीराम जन्मभूमि पर मंदिर निमार्ण के केस पर सवोर्च्च न्यायालय का निर्णय आने की संभावना है। निर्णय जो भी आए उसे सभी को खुले मन से स्वीकार करना चाहिए। निर्णय के पश्चात देश भर में वातावरण सौहार्दपूर्ण रहे, यह सबका दायित्व है। इस विषय पर भी बैठक में विचार हो रहा है।”</p>
    </article>
  </body>
</html>