<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/nba-veceras-bogdanovic-i-rouz-u-plus-rasel-u-minus/341324"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="NBA VEČERAS: Bogdanović i Rouz u plus, Rasel u minus"/>
    <meta property="og:description" content="Ljubitelji NBA lige, ali i klađenja imaju razloga za uživanje u najboljoj košarci na svetu"/>
  </head>
  <body>
    <article>
      <h1>NBA VEČERAS: Bogdanović i Rouz u plus, Rasel u minus</h1>
      <h2>Ljubitelji NBA lige, ali i klađenja imaju razloga za uživanje u najboljoj košarci na svetu</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Zahvaljujući činjenici da Amerikanci pomeraju sat nedelju dana nakon nas, ovog vikenda imamo priliku gledati utakmice u nešto ranijem, prihvatljivijem terminu. Tako danas imamo tri utakmice koje počinju u ponoć te još jednu koja kreće pola sata kasnije. Uz još četiri okršaja koja kreću u nešto kasnijem terminu jasno je da ljubitelji NBA lige, ali i klađenja imaju razloga za uživanje u najboljoj košarci na svetu.</p>
      <p>
        <b>
          <a href="https://www.mozzartbet.com/sr#/match/4491948">DALAS MAVERIKS – LOS ANĐELES LEJKERS (klađenje na utakmicu, tip 2, kvota 1,80)</a>
        </b>
      </p>
      <p>Dalas je dobro ušao u sezonu, nakon skora 3-1 jasno je da <b>Luka Dončić</b> i<b> Kristaps Porzingis</b> odlično funkcionišu od samog početka zajedničkih igara. Takvim uvodom u sezonu doveli su se do situacije u kojoj se niko ne bi čudio da pobede Lejkerse, ali mislimo da se to ipak neće dogoditi. <b>Lebron Džejms</b> i <b>Entoni Dejvis</b> su se dobro uklopili od početka zajedničke igre i nominalno su jači tandem od onog kojeg Dalas ima. Jasno je da Lejkersi imaju problema s ostatkom ekipe koja nije na nivou ove dvojice, ali ima to i Dalas.</p>
      <p>
        <b>DIANĐELO RASEL (broj poena (26,5), tip manje, kvota 1,85)</b>
      </p>
      <p>U prvoj utakmici nakon što je <b>Stef Kari</b> slomio ruku navijači Golden Stejta će očekivati da glavnu ulogu u napadu preuzme <b>Rasel</b>. On to i te kako može, ali ipak sumnjamo da može ići preko ove granice. U prve četiri utakmice ove sezone <b>Rasel</b> je na prosjeku od 16,3 poena te nikada nije postigao više od 26 poena na jednoj utakmici, a kako Voriorsi noćas igraju protiv San Antonija, koji ima jako puno igrača na bekovskim pozicijama, sigurni smo da će <b>Popović</b> posebnu pažnju dati na čuvanju <b>Rasela</b>. Tu je i opcija da Sparsi rano reše pitanje pobednika pa da starteri sa niti jedne strane uopšte i ne igraju punu minutažu.</p>
      <p>
        <b>
          <a href="https://www.mozzartbet.com/sr#/match/4493622">BOJAN BOGDANOVIĆ (broj poena (17,5), tip više, kvota 1,85)</a>
        </b>
      </p>
      <p><b>Bojan Bogdanović</b> se brzo uklopio u novi klub. Popularni <b>Babo</b> je u prve četiri utakmice za Juta Džez (jednu je preskočio zbog lakše povrede) prosečno ubacivao 21,3 poen uz sjajne postotke od 51,8% ukupnog šuta, 44,4% za trojku dok nije promašio niti jedno slobodno bacanje. Noćas Juta igra protiv Sakramenta koji je u jako lošoj formi pa bi <b>Bogdanović</b> mogao nastaviti s dobrim igrama. Gađajte 'više' posebno preporučujemo jer su ove dve ekipe već igrale ove sezone – Juta je pobedila, a <b>Bogdanović</b> je Kingsima ubacio 26 poena.</p>
      <p>
        <b>
          <a href="https://www.mozzartbet.com/sr#/match/4493609">DERIK ROUZ (broj poena (17,5), tip više, kvota 1,75)</a>
        </b>
      </p>
      <p><b>Rouz</b> je u poslednje dve sezone pronašao svoju igru koju je tražio nakon dve katastrofalne povrede koje su ga gotovo koštale karijere. Lani je u Minesoti bio odličan u prvom delu sezone, a ove je godine u prvih pet utakmica najbolji bek Detroita i to bez obzira što ulazi s klupe. Sjajna statistika od 20,4 poena uz 55,3% šuta i 6,2 asistencija to potvrđuje. Noćas se <b>Rouz</b> vraća u rodni Čikago gde je s Bulsima i došao do MVP titule, a očekujemo da nastavi s odličnim ovosezonskim igrama. I to ne zato što ciljamo na neku "osvetu", već zbog toga što Bulsi imaju dosta lošu obranu što bi <b>Rouz</b> i te kako mogao iskoristiti.</p>
      <p> </p>
      <figure>
        <iframe src="https://www.youtube.com/embed/3amgSYJjoA8" width="425" height="349" data-service="Youtube" scrolling="no"/>
      </figure>
      <p> </p>
      <p>
        <b>Piše</b>
        <i>: Emir FULURIJA</i>
        <br/>
        <b>Foto</b>
        <i>: Reuters</i>
      </p>
    </article>
  </body>
</html>