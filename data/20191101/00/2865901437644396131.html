<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/buducnost-dobila-trenera-loznicanin-milinkovic-umesto-branka-brnovica/341315"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Budućnost dobila trenera: Lozničanin Milinković umesto Branka Brnovića"/>
    <meta property="og:description" content="Srpski stručnjak preuzima ulogu šefa struke podgoričkog kluba"/>
  </head>
  <body>
    <article>
      <h1>Budućnost dobila trenera: Lozničanin Milinković umesto Branka Brnovića</h1>
      <h2>Srpski stručnjak preuzima ulogu šefa struke podgoričkog kluba</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Nakon pomalo šokantne smene šefa stručnog štaba podgoričke Budućnosti, legendarnog <b>Branka Brnovića</b> iako je tim prvi na tabeli crnogorskog šampionata, danas je stigla zamena.</p>
      <p>Kao što se i pretpostavljalo posao će preuzeti srpski sručnjak sa velikim međunarodnim iskustvom, <b>Mladen Milinković </b>, a ovo je potvrdio novi sportski direktor plavo-belih,<b> Zvezdan Milošević</b>. Ovaj 51-godišnji Lozničanin će napustiti klupu drugoligaškog fenjeraša Sirijanske i preći u Crnu Goru posle vikenda pošto se u Švedskoj takmičenje završava za dva dana.</p>
      <p><b>Milinković </b>je tokom fudbalske karijere uglavnom igrao u nižerazrednim klubovima po Zapadnoj Srbiji, ali i u finskoj i Grčkoj, a od poznatijih klubova šef struke je bio u Loznici, Borči, surduličkom Radniku (2014/15), da bi potom vodio Luftetu i Kukeši kada je u Albaniji proglašen za najboljeg trenera. Iz Kukešija je potom otišao u Azerbejdžan za kormilo Kešle (bivši Inter Baku), da bi onda preuzeo Sirijansku, poznati švedski klub koji su 1977. osnovale sirijsko-aramejske izbeglice u Sederteljeu.</p>
      <figure>
        <iframe src="https://www.youtube.com/embed/77FtMj5SWxo" width="425" height="349" data-service="Youtube" scrolling="no"/>
      </figure>
      <p>
        <i>(Foto: Starsport)</i>
      </p>
    </article>
  </body>
</html>