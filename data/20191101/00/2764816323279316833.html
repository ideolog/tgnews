<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/konference-machine-learning-prague-2020-tiskova-zprava/"/>
    <meta property="og:site_name" content="Cnews.cz"/>
    <meta property="article:published_time" content="2019-11-01T00:01:32+00:00"/>
    <meta property="og:title" content="Největší konference o strojovém učení v Evropě. Na Machine Learning Prague vystoupí i odborníci z NASA"/>
    <meta property="og:description" content="Konference Machine Learning Prague je největší evropskou událostí o praktickém využití umělé inteligence a strojového učení. Přitahuje světové kapacity."/>
  </head>
  <body>
    <article>
      <h1>Největší konference o strojovém učení v Evropě. Na Machine Learning Prague vystoupí i odborníci z NASA</h1>
      <h2>Mediálním partnerem konference je Cnews.cz.</h2>
      <address><time datetime="2019-11-01T00:01:32+00:00">01 Nov 2019, 00:01</time> by <a rel="author" href="https://www.cnews.cz/lide/tiskove-zpravy/" target="_blank">Tiskové zprávy</a></address>
      <p>Konference <a href="https://www.mlprague.com/">Machine Learning Prague</a> je největší evropskou událostí o praktickém využití umělé inteligence a strojového učení a přitahuje do Prahy kapacity z celého světa. Loňský ročník si vysloužil ocenění AI Awards za Nejlepší událost roku. I letos se tisícovka účastníků může těšit na praktické postupy a aplikace strojového učení. Vystoupí mimo jiné lidé zodpovědní za aplikaci strojového učení ve firmách a institucích jako je Microsoft, NASA nebo dokonce izraelská armáda. Workshopy a konference se uskuteční <a href="https://www.mlprague.com/#tickets">v pražském CEVRO Institutu a Rudolfinu od 20. do 22. března 2020</a>.</p>
      <p><i>“Česká republika má v disciplínách spojených s tvorbou umělé inteligence odborníky, kteří patří mezi světovou špičku. I díky tomu se nám daří do Prahy přilákat každý rok na Machine Learning Prague z celého světa největší kapacity z oblasti vývoje strojového učení a jeho aplikace,”</i> říká <a href="https://www.linkedin.com/in/jirimaterna/">Jiří Materna</a>, spoluzakladatel Machine Learning Prague, který se oblasti machine learningu věnuje přes 10 let, z čehož 7 let působil jako vedoucí vývoje Seznam.cz.</p>
      <p>Mezi speakery letošního ročníku Machine Learning Prague se představí <a href="https://www.linkedin.com/in/ashish-kapoor-a2971b6/">Ashish Kapoor</a>, který vede skupinu pro leteckou robotiku a informatiku v Microsoftu. Promluví o tom, jak se může AI zdokonalovat díky vysoce věrným simulacím v systému <a href="https://www.youtube.com/watch?v=WRfLfTLVg9w">AirSim</a>, které se používají pro učení dronů všech velikostí. Takto trénované drony pak pomáhají například s přesnější předpovědí počasí nebo monitoringem v tzv. precizním zemědělství.</p>
      <p>Dorazí také <a href="https://www.linkedin.com/in/susan-schneider-29b972ab/">Susan Schneider</a>, která vede oddělení Baruch S. Blumberg/NASA pro astrobiologii, průzkum a vědecké inovace v Knihovně Kongresu v USA. Její dvouletý projekt v NASA zkoumal superinteligentní AI. Zároveň je ředitelkou AI, Mind and Society Group a profesorkou na University of Connecticut. Dříve navrhovala testy vědomí pro AI na Institute for Advanced Study na univerzitě v Princetonu a je zároveň autorkou několika knih věnujících se této problematice.</p>
      <figure>
        <img src="https://www.cnews.cz/wp-content/uploads/2019/10/machine-learning-konference-official.jpg"/>
        <figcaption>Na konferenci vystoupí řada zajímavých řečníků</figcaption>
      </figure>
      <p>O přístupu k AI ve vojenském prostředí prozradí <a href="https://www.linkedin.com/in/hava-siegelmann-4b272a/">Hava Siegelmann</a>, která pracuje pro Agenturu amerického ministerstva obrany pro pokročilé výzkumné projekty s cílem zdokonalit AI v počítačových zařízeních. Dříve řídila laboratoř pro Biologicky inspirované neurální a dynamické systému na University of Massachusetts, kde se zaměřovala na pokrok v porozumění biologicky inspirovaných výpočetních systémů. <a href="https://www.linkedin.com/in/victoriya-kalmanovich-81483734/?originalSubdomain=il">Victoria Kalmanovich,</a> která vede v izraelském námořnictvu technologickou jednotku pro výzkum a vývoj, pak přiblíží inovace v procesech a řešení technologických problémů, které jsou spojeny s vývojem softwaru v této specifické oblasti.</p>
      <p>Jedním z nejvýraznějších českých zástupců bude <a href="https://www.linkedin.com/in/vojtajina/">Vojta Jína</a>, který v Googlu pomáhal vytvořit AngularJS, javascriptový webový framework, který zjednodušuje vývoj webových aplikací a usnadňuje testování. V současné době pracuje pro společnost Apple, kde řeší strojové učení se zřetelem na schránu soukromí uživatelů.</p>
      <p>Pátý ročník Machine Learning Prague se uskuteční 20.–22. března 2020 v pražském Rudolfinu. <a href="https://www.mlprague.com/#schedule">Program </a>a <a href="https://www.mlprague.com/#tickets">lístky</a> naleznete na webu konference <a href="https://www.mlprague.com/">Machine Learning Prague</a>.</p>
      <p>
        <b>Kontakt</b>
      </p>
      <p>Emil Sedlařík<br/>emil@fenekpr.cz<br/>604 229 311<br/><a href="http://fenekpr.cz/">agentura Fenek^^</a></p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/webexpo-2019-ohlednuti-za-konferenci/"/>
        <a href="https://www.cnews.cz/oculus-connect-6-2019-oznameni-quest-sledovani-ruce/"/>
        <a href="https://www.cnews.cz/rohovor-lubor-fedak-umela-inteligence-cesko/"/>
        <a href="https://www.cnews.cz/nvidia-vylepsene-dlss-ve-hre-control-temporalni-stabilizace-proti-shimmering/"/>
        <a href="https://www.cnews.cz/rozhovor-shira-weinberg-budoucnost-komunikace-umela-inteligence/"/>
        <a href="https://www.cnews.cz/ai-procesor-cerebras-wse-obri-cip-velky-jako-cely-wafer"/>
      </related>
    </article>
  </body>
</html>