<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696269/%D9%BE%D8%A7%DA%A9%D8%B3%D8%AA%D8%A7%D9%86-%D8%AF%D9%88%D9%85%DB%8C%D9%86-%DA%A9%D8%B4%D9%88%D8%B1-%D8%AE%D8%B7%D8%B1%D9%86%D8%A7%DA%A9-%D8%A8%D8%B1%D8%A7%DB%8C-%D8%AE%D8%A8%D8%B1%D9%86%DA%AF%D8%A7%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="پاکستان دومین کشور خطرناک برای خبرنگاران"/>
    <meta property="og:description" content="رسانه‌های پاکستانی اعلام کردند: در پنج سال گذشته ۳۳ نفر از اصحاب رسانه از جمله خبرنگاران و روزنامه نگاران در پاکستان کشته شدند."/>
  </head>
  <body>
    <article>
      <h1>پاکستان دومین کشور خطرناک برای خبرنگاران</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <p>رسانه‌های پاکستانی اعلام کردند: در پنج سال گذشته ۳۳ نفر از اصحاب رسانه از جمله خبرنگاران و روزنامه نگاران در پاکستان کشته شدند.</p>
      <p>به گزارش صدا و سیما؛ خبرگزاری "داون نیوز" اعلام کرد: پاکستان در حال حاضر بعد از افغانستان دومین کشور خطرناک برای خبرنگاران است.</p>
      <p>این خبرگزاری در گزارشی به مناسبت روز "مبارزه با جرائم علیه خبرنگاران" افزود: در سال‌های ۲۰۱۳ تا ۲۰۱۹ بیش از ۳۳ پرونده قتل اصحاب رسانه در پاکستان تشکیل شده است، این درحالی است که تنها دادرسی به ۶ پرونده توسط دادگاه تکمیل شده و از این میان فقط متهم یکی از پرونده‌ها از سوی مراجع قانونی پاکستان مجازات شده است.</p>
      <p>براساس این گزارش، کشته شدن خبرنگاران در سال ۲۰۱۸ در مقایسه به سال ۲۰۱۷، ۳۰ درصد افزایش یافته است، و در مجموع ۷ خبرنگار طی ۲ سال گذشته در پاکستان کشته شدند.</p>
      <p>همچنین در این گزارش آمده است: عامل ۳۰ درصد این خشونت‌ها گروه‌های تروریستی هستند، در حالی که ۷۰ درصد دیگر این پرونده‌ها به افراد مسلح ناشناس نسبت داده شده است.</p>
      <p>این درحالی است که "حامد میر" یکی از خبرنگاران سرشناس پاکستان که پیشتر مورد حمله افراد ناشناس قرار گرفته است در گفت: بیش از ۱۲۰ خبرنگار پاکستانی از زمان ورود نیرو‌های آمریکا به افغانستان، در حملات تروریستی کشته شدند.</p>
    </article>
  </body>
</html>