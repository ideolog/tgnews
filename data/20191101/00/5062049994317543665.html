<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10601--denni-menu-1-11-2019-pliskovou-uspela-v-souboji-s-halepovou-vesely-je-v-semifinale"/>
    <meta property="og:site_name" content="Tenisový svět"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Denní menu, 1.11.2019: Plíškovou uspěla v souboji s Halepovou, Veselý je v semifinále"/>
    <meta property="og:description" content="Karolína Plíšková si zahraje potřetí v řadě na Turnaji mistryň v semifinále! Česká tenisová jednička udolala Rumunku Halepovou a v sobotním semifinále vyzve Australanku Bartyovou. Jiří Veselý uspěl na challengeru v německém Eckentalu a počtvrté v této sezoně postoupil do semifinále. Na stejném místě hrál i Roman Jebavý, který pokračuje v cestě za obhajobu titulu a postoupil do finále."/>
  </head>
  <body>
    <article>
      <h1>Denní menu, 1.11.2019: Plíškovou uspěla v souboji s Halepovou, Veselý je v semifinále</h1>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>
        <b>Karolína Plíšková si zahraje potřetí v řadě na Turnaji mistryň v semifinále! Česká tenisová jednička udolala Rumunku Halepovou a v sobotním semifinále vyzve Australanku Bartyovou. Jiří Veselý uspěl na challengeru v německém Eckentalu a počtvrté v této sezoně postoupil do semifinále. Na stejném místě hrál i Roman Jebavý, který pokračuje v cestě za obhajobu titulu a postoupil do finále.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>ČTVEŘICE ČECHŮ POSTUPUJE V OPAVĚ DO SEMIFINÁLE:</b> Na turnaji Opava Indoor Open bude singlové semifinále v ryze českém podání! Postup mezi nejlepší čtyřku si v pátek zajistili David Poljak, Petr Nouza i zkušený Jaroslav Pospíšil. Poslední místenku v semifinále vybojoval Robin Staněk, který přetlačil krajana Michala Konečného. V odpoledních hodinách jsou na programu semifinálové boje v deblu.<br/>Více se turnaji věnujeme <a href="https://www.tenisovysvet.cz/article/detail/10599--opava-indoor-open-sestice-cechu-utoci-na-semifinale-program-okoreni-dve-derby">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">14:10</td>
          <td><b>PLÍŠKOVÁ JE V ŠEN-ČENU V SEMIFINÁLE!: </b>Karolína Plíšková si zahraje potřetí v řadě na Turnaji mistryň v semifinále! Česká tenisová jednička zvládla vítězně klíčovou bitvu s Rumunkou Simonou Halepovou, kterou porazila po setech 6:0, 2:6, 6:4 a zajistila si místo v sobotním semifinále. V boji o účast ve finále vyzve aktuální světovou jedničku Australanku Ashleigh Bartyovou.<br/>Více se turnaji věnujeme <a href="https://www.tenisovysvet.cz/article/detail/10598--turnaj-mistryn-pliskova-si-muze-zajistit-postup-do-semifinale-rozhodne-souboj-s-halepovou">v samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">17:10</td>
          <td><b>VESELÝ SI ZAHRAJE POČTVRTÉ V TÉTO SEZONĚ V SEMIFINÁLE: </b>Jiří Veselý (119.) si potřetí během měsíce zahraje semifinále challengeru. Šestadvacetiletý Čech ve čtvrtfinále Eckentalu porazil Botice Van De Zandschulpa (211.) 3:6, 6:3, 6:4, zásluhou čehož bude usilovat o první finále od loňského května. Veselý do zápasu nevstoupil dobře, hned ve druhém gemu si prohrál servis, ve zbytku sady si nevypracoval jediný brejkbol. Ve druhém setu prohrával 1:2 a byl na returnu, vydařil se mu však rebrejk a po úspěšné osmé hře při servisu Nizozemce obrátil stav sady ve svůj prospěch. V závěrečném dějství Veselý úřadoval na servisu, od začátku vyhrál čtrnáct fiftýnů v řadě. Jelikož uspěl ve třetí hře na returnu, postoupil mezi čtyři nejlepší hráče turnaje. – <i>Jiří Veselý (119.) x Botic Van De Zandschulp (NED, 211.) – vzájemná bilance 0:0</i></td>
        </tr>
      </table>
      <h3>Češi v akci</h3>
      <p><b>Jebavý míří v Eckentalu za druhým titulem</b><br/>Roman Jebavý si zahraje společně s Nizozemcem Arendsem v německém Eckentalu po dvou letech znovu o titul! Česko-nizozemská dvojice vyhrála ve vyrovnaném semifinálovém souboji nad párem Bemelmans, Masur, když zvítězila 6:4, 3:6 a 10:7. Jebavý zároveň prolomil semifinálové prokletí, když před branami finále skončil desetkrát po sobě. Elitní český deblista si zahraje o druhý letošní turnajový vavřín.</p>
      <p><b>Čtrnáctiletá Nosková je v semifinále</b><br/>Talentovaná Linda Nosková si zahraje premiérové semifinále na okruhu ITF! Čtrnáctiletá naděje českého tenisu uspěla na turnaji v portugalské Lousadě ve čtvrtfinálovém souboji, když porazila o dva roky starší Francouzku Aubane Drguetovou (1061.) po setech 3:6, 6:2 a 6:4. Její další soupeřkou bude Rumunka Roscaová.</p>
      <p><b>Vrbenský si zahraje šesté letošní semifinále</b><br/>Michael Vrbenský (438.) přidal na turnaji v turecké Antalyi třetí výhru a postupuje pošesté v této sezoně do semifinále! Nasazená jednička místního turnaje udolala v třísetové bitvě domácího Yanki Erela (1081.) po dvou a půl hodinách po setech 6:4, 3:6 a 6:4. Devatenáctiletý český tenista tak může navázat na tři týdny starý triumf právě z Antalyie a vybojovat čtvrtou letošní singlovou trofej.</p>
      <p><b>Pantůčková skrečovala čtvrtfinále</b><br/>Magdalena Pantůčková (627.) druhý singlový titul v řadě v turecké Antalyi nepřidá. Dvacetiletá tenistka musela skrečovat páteční čtvrtfinálový souboj s Ruskou Marií Tkačevovou (791.). Česká tenistka utkání vzdala za stavu 2:6 a 0:4 kvůli zdravotním problémům.</p>
      <h4>ATP/WTA</h4>
      <p><b>Turnaj mistryň, Šen-čen (ženy, CHN, 14 000 000 USD, tvrdý povrch, hala)</b><br/><u>Fialová skupina</u><br/><b>KAROLÍNA PLÍŠKOVÁ (2.)</b> – Simona Halepová (ROU, 5.) 6:0, 2:6, 6:4</p>
      <h4>Challengery</h4>
      <p><b>Challenger Eckental (muži, GER, 46 600 EUR, koberec)</b><br/><u>Čtvrtfinále dvouhry</u><br/><b>JIŘÍ VESELÝ (119.) [7]</b> – Botic Van De Zandschulp (NED, 211.) 3:6, 6:3, 6:4</p>
      <p><u>Semifinále čtyřhry</u><br/><b>Arends (NED), JEBAVÝ [1] </b>– Bemelmans, Masur (BEL/GER) 6:4, 3:6, 10:7</p>
      <h4>ITF World Tennis Tour</h4>
      <p><b>Opava Indoor Open 2019 (muži, CZE, 15 000 USD, koberec)<br/></b><u>Čtvrtfinále dvouhry</u><br/>Mattia Bellucci (ITA, 1233.) – <b>DAVID POLJAK (515.) [8]</b> 6:7(3), 2:6<br/><b>JAROSLAV POSPÍŠIL (730.)</b> – Michal Dembek (POL, 630.) 4:6, 6:3, 6:4<br/><b>PETR NOUZA (564.)</b> – PETR MICHNEV (1411.) 7:6(6), 7:5<br/><b>ROBIN STANĚK (769.)</b> – MICHAL KONEČNÝ 6:4, 7:6(3)</p>
      <p><u>Semifinále čtyřhry</u><br/><b>KOPŘIVA, POSPÍŠIL [1]</b> – MICHNEV, POLJAK 3:6, 7:5, 10:7<br/>KRSTEV, STANĚK [4] – <b>Lootsma (NED), NOUZA 2 [2]</b> 6:3, 5:7, 7:10</p>
      <p><b>Raiffeisen ITF Val Gardena, Ortisei (ženy, ITA, 15 000 USD, tvrdý povrch – hala)</b><br/><u>Finále čtyřhry</u><br/>Giovine, Marfutinovová (ITA/RUS) – <b>HÁJKOVÁ, LABOUTKOVÁ</b> 3:6, 6:3, 7:10</p>
      <p><b>Lousada Indoor Open (ženy, POR, 15 000 USD, tvrdý povrch – hala)</b><br/><u>Čtvrtfinále dvouhry</u><br/><b>LINDA NOSKOVÁ (-)</b> – Aubane Droguetová (FRA, 1061.) 3:6, 6:2, 6:4</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)<br/></b>Čtvrtfinále dvouhry<br/><b>Maria Tkačevová (RUS, 791.)</b> – MAGDALÉNA PANTŮČKOVÁ (627.) [8] 6:2, 4:0 – skreč Pantůčková</p>
      <p><b>GD Tennis Cup Series, Antalya (muži, TUR, 15 000 USD, antuka)</b><br/><u>Čtvrtfinále dvouhry</u><br/><b>MICHAEL VRBENSKÝ (438.) [1]</b> – Yanki Erel (TUR, 1081.) [WC] 6:4, 3:6, 6:4</p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>