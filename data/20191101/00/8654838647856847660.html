<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-acquistato-fitbit-oltre-2-miliardi-di-dollari.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Google ha acquistato Fitbit per oltre 2 miliardi di dollari"/>
    <meta property="og:description" content="Si è avverata la maxi-acquisizione di Fitbit da parte di Google, che si è assicurata l'annessione della compagnia produttrice di indossabili elettronici per una cifra intorno ai 2,1 miliardi di do..."/>
  </head>
  <body>
    <article>
      <h1>Google ha acquistato Fitbit per oltre 2 miliardi di dollari</h1>
      <h2>Si è avverata la maxi-acquisizione di Fitbit da parte di Google, che si è assicurata l'annessione della compagnia produttrice di indossabili elettronici per una cifra intorno ai 2,1 miliardi di dollari.</h2>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Dopo le prime avvisaglie è arrivata la conferma da parte della stessa <b>Google</b> sull'avvenuta <b>acquisizione</b> di <b>Fitbit</b>, per una somma di oltre 2 miliardi di dollari.<br/><br/>Google ha dunque confermato l'acquisizione di Fitbit, azienda leader nella produzione di dispositivi elettronici indossabili per il fitness, per una cifra intorno ai <b>2,1 miliardi di dollari</b>, confermando dunque quanto era emerso già nelle voci di corridoio nei giorni scorsi, in cui si parlava appunto della volontà da parte di Google di <a href="https://multiplayer.it/notizie/google-vuole-fitbit-sta-provando-comprarla.html">comprare Fitbit</a>. L'operazione dovrebbe concludersi in maniera definitiva nel 2020 ma l'acquisizione è praticamente ormai avvenuta.<br/><br/>Si tratta di un investimento importante per la compagnia di Mountain View nell'ambito dei <b>dispositivi indossabili</b>, che potrebbe dunque portare a un'evoluzione in termini di prodotti ufficiali <a href="https://multiplayer.it/notizie/google-play-music-oltre-5-miliardi-di-installazioni-dal-play-store.html">Google</a> in questo ambito. La scelta di Fitbit è stata motivata, oltre alle conoscenze della compagnia e alle tecnologie in possesso, anche dalla particolare attenzione nella protezione dei dati personali dimostrata dai prodotti del gruppo.<br/><br/>"Google è il partner ideale per la nostra missione. Grazie alle risorse e alla piattaforma globale di Google, Fitbit sarà in grado di incrementare l'innovazione nella categoria dei dispositivi indossabili" ha affermato James Park, co-fondatore e CEO di Fitbit.</p>
      <figure>
        <img src="https://multiplayer.net-cdn.it/thumbs/images/2019/11/01/71ssyaf-lul_sl1500__jpg_1400x0_q85.jpg"/>
      </figure>
      <ul>
        <li>
          <a href="https://www.repubblica.it/economia/2019/11/01/news/google_per_fitbit_un_offerta_da_2_1_miliardi_di_dollari-240026298/?ref=RHPPLF-BH-I0-C8-P6-S1.8-T1">Fonte</a>
        </li>
      </ul>
    </article>
  </body>
</html>