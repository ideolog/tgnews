<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16582-u-svitlovodsku-dosi-ne-rozpochavsya-opalyuvalnij-sezon.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="У Світловодську досі не розпочався опалювальний сезон"/>
    <meta property="og:description" content="У Світловодську досі не розпочався опалювальний сезон через зміну складу засновників СП ТОВ «Світловодськпобут», яке є єдиним теплопостачальним підприємством у місті. Про це повідомляють в облдержадміністрації.За словами т.в.о голови облдержадміністрації Світлани Лобанової, до Комісії з питань розгляду скарг у сфері державної реєстрації, що при Міністерстві юстиції, направили низку звернень. Оперативний розгляд і відміна реєстраційної дії щодо СП ТОВ «Світловодськпобут» в частині зміни складу засновників дала б змогу розблокувати питання опалювального сезону у місті й оперативно проводити подальші організаційні заходи. Раніше міська влада була власником 50% у статутному капіталі підприємства. Наразі воно є приватним.Секретар Світловодської міської ради Юрій Сапянов запевнив, що у разі позитивного рішення комісії Мінюсту, депутатський корпус готовий вжити всіх необхідних заходів для початку опалювального сезону. Зокрема, скасування реєстраційної дії щодо 100% прав власності приватної особи дозволить міській раді…"/>
  </head>
  <body>
    <article>
      <h1>У Світловодську досі не розпочався опалювальний сезон</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">Наталка Маринець</a></address>
      <p><i>У Світловодську досі не розпочався опалювальний сезон через зміну складу засновників СП ТОВ «Світловодськпобут», яке є єдиним теплопостачальним підприємством у місті. Про це повідомляють в облдержадміністрації.</i><br/><br/>За словами т.в.о голови облдержадміністрації Світлани Лобанової, до Комісії з питань розгляду скарг у сфері державної реєстрації, що при Міністерстві юстиції, направили низку звернень. Оперативний розгляд і відміна реєстраційної дії щодо СП ТОВ «Світловодськпобут» в частині зміни складу засновників дала б змогу розблокувати питання опалювального сезону у місті й оперативно проводити подальші організаційні заходи. <br/>Раніше міська влада була власником 50% у статутному капіталі підприємства. Наразі воно є приватним.<br/><br/>Секретар Світловодської міської ради Юрій Сапянов запевнив, що у разі позитивного рішення комісії Мінюсту, депутатський корпус готовий вжити всіх необхідних заходів для початку опалювального сезону. Зокрема, скасування реєстраційної дії щодо 100% прав власності приватної особи дозволить міській раді надати гарантії для укладення підприємством договору реструктуризації заборгованості за спожитий природний газ з НАК «Нафтогаз України».<br/><br/><a href="https://www.pravda-kr.com.ua/najsvizhishe/15674-u-svitlovodsku-rejderi-zakhopili-pidpriemstvo.html">Нагадаємо</a>, у Світловодську, рейдери захопили підприємство. Прокуратура <a href="https://www.pravda-kr.com.ua/najsvizhishe/16077-prokuratura-vimagae-skasuvati-reestratsiyu-vlasnosti-svitlovodskpobutu.html">вимагає</a> скасувати реєстрацію власності «Світловодськпобуту».</p>
      <p>У рейдерстві і службовому підробленні <a href="https://www.pravda-kr.com.ua/najsvizhishe/16576-mera-svitlovodska-yakogo-pidozryuyut-u-rejderstvi-i-sluzhbovomu-pidrobleni-vidstoronili-vid-posadi.html">підозрюють</a> міського голову Валентина Козярчука.</p>
      <p>Як <a href="https://www.pravda-kr.com.ua/najsvizhishe/16368-oblderzhadministratsiya-zvernulasya-do-pravookhorontsiv-cherez-jmovirnij-zriv-opalyuvalnogo-sezonu-u-svitlovodsku.html">повідомляла</a> «КП», у Світловодську початок опалювального сезону під загрозою.</p>
    </article>
  </body>
</html>