<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/duljaj-se-vraca-u-partizan/341278"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Duljaj se vraća u Partizan"/>
    <meta property="og:description" content="Kao pomoćnik u stručnom štabu Sava Miloševića"/>
  </head>
  <body>
    <article>
      <h1>Duljaj se vraća u Partizan</h1>
      <h2>Kao pomoćnik u stručnom štabu Sava Miloševića</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Nedostaje igrača za trku na dva fronta, ali bar će stručni štab Partizana biti jak kao crna zemlja. Sportski žurnal piše da će, nakon što je <b>Albert Nađ</b> preuzeo ulogu Teleoptikovog trenera, u stručni štab Sava <b>Miloševića</b> vrlo verovatno biti uključen još jedan legendarni igrač crno-belih <b>Igor Duljaj</b>!</p>
      <p>Nije još sve dogovoreno, ali prema Žurnalovim informacijama vrlo je blizu, jer je <b>Duljaj</b> više nego zainteresovan da se posle 15 godina vrati u Srbiju. U Ukrajini je već ispekao i trenerski zanat, pošto je po završetku igračke karijere pomogao <b>Paolu Fonseki</b>, a zatim radio i sa mladim Šahtjorovim timom.</p>
      <p>U međuvremenu je završio i PRO licencu, ima ime, autoritet, a još je tokom igračke karijere važio za veoma inteligentnog fudbalera na terenu. <b>Savo Milošević</b> je već napravio dobar posao u Humskoj – na stranu sad poneki prvenstveni kiks zbog tanke klupe – a još kad bi stigao i <b>Duljaj</b>... Imalo bi se šta naučiti.</p>
      <p>Još samo da uprava obavi svoj deo posla i kad je teren u pitanju. Jer svima je jasno da crno-belima treba duža klupa.</p>
      <hr/>
      <p>
        <i>Pogledajte novu epizodu serije Ekipizza...</i>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p>(FOTO: Star Sport)</p>
    </article>
  </body>
</html>