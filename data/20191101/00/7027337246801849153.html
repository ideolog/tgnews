<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696284/%D8%A2%D9%85%D8%B1%DB%8C%DA%A9%D8%A7-%D9%85%D9%86%D8%A7%D8%A8%D8%B9%D9%85%D8%A7%D9%86-%D8%B1%D8%A7-%D8%A8%D8%B1%D8%A7%DB%8C-%D8%A7%D8%AC%D8%B1%D8%A7%DB%8C-%D8%AA%D8%AD%D8%B1%DB%8C%D9%85%E2%80%8C%D9%87%D8%A7-%D8%B9%D9%84%DB%8C%D9%87-%D8%A7%DB%8C%D8%B1%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D8%AF%D8%A7%D8%AF%D9%87%E2%80%8C%D8%A7%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="آمریکا: منابعمان را برای اجرای تحریم‌ها علیه ایران افزایش داده‌ایم"/>
    <meta property="og:description" content="نماینده ویژه دولت آمریکا در امور ایران گفته که دولت کشورش منابع خود را برای اجرای تحریم‌ها علیه ایران افزایش داده است."/>
  </head>
  <body>
    <article>
      <h1>آمریکا: منابعمان را برای اجرای تحریم‌ها علیه ایران افزایش داده‌ایم</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032426_148.jpg"/>
      </figure>
      <p>نماینده ویژه دولت آمریکا در امور ایران گفته که دولت کشورش منابع خود را برای اجرای تحریم‌ها علیه ایران افزایش داده است.</p>
      <p>به گزارش فارس، «برایان هوک» که در عربستان سعودی با شبکه تلویزیونی العربیه مصاحبه می‌کرد گفت: «علاوه بر تحریم‌هایی که اعمال کرده‌ایم و درباره آنها صحبت کردیم، ما تعداد تجهیزاتمان در دولت آمریکا برای اجرای تحریم‌ها و ردیابی موارد گریز از تحریم‌ها را افزایش داده‌ایم.»</p>
      <p>مقام آمریکایی در ادامه به توضیح درباره جرائمی پرداخت که واشنگتن علیه کشورهای دیگر به بهانه تلاش برای دور زدن تحریم‌ها علیه ایران اعمال کرده است.</p>
      <p>او گفت: «ما روسیه را به دلیل مشارکت در انتقال غیرقانونی نفت ایران به سوریه تحریم کرده‌ایم. دو بار هم چین را تحریم کرده‌ایم یک بار در ماه جولای و یک بار دیگر در ماه سپتامبر.»</p>
      <p>برایان هوک در بخش دیگری از این مصاحبه تصریح کرد: «این پیام به هر کشوری در دنیا است که اگر شرکت‌هایشان به دنبال وارد کردن نفت خام ایران هستند، این کار ارزش خطر کردن را ندارد.»</p>
    </article>
  </body>
</html>