<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/dokovic-se-igrao-sa-cicipasom/341335"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Đoković se igrao sa Cicipasom"/>
    <meta property="og:description" content="Danas 58 minuta na terenu u Bersiju, sutra za finale mastersa u Parizu protiv Grigora Dimitrova"/>
  </head>
  <body>
    <article>
      <h1>Đoković se igrao sa Cicipasom</h1>
      <h2>Danas 58 minuta na terenu u Bersiju, sutra za finale mastersa u Parizu protiv Grigora Dimitrova</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p><b>Novak Đoković</b> je danas pokazao mlađanom <b>Stefanosu Cicipasu</b> gde mu je mesto, ko je stariji i bolji gotovo savršenom predstavom u četvrtfinalu mastersa u Parizu.</p>
      <p>Naš as je odigrao u Bersiju majstorski, šampionski, a da nije napravio nekoliko sitnijih grešaka, rezultat bi bio još ubedljivi. Ovako, morao je da se "zadovolji" sa 6:1 i 6:2  za 58 minuta čime je izjednačio na 2-2 u međusobnim susretima sa Grkom, osvetivši mu se usput za nedavni preokret u Šangaju koji će ga u ponedeljak koštati gubitka prvog mesta od <b>Rafe Nadala</b>.</p>
      <p>Od samog starta susret videlo se da je naš teniser posebno motivisan, dok se Atinjanin bukvalno kao grana povijao pod napadima <b>Đokovića</b>. <b>Cicipas </b>jednostavno nije imao sportski odgovor na zaista zastrašujuću izvedbu Beograđanina koji je imao tri vezane set lopte za 6:0. Uspeo je koliko-toliko Atinjanin da spase obraz, ali ne i meč.</p>
      <p>Vrlo slično sa jakim intentezitetom i preciznim udarcima, vezujući osvojene poene odigrao je <b>Đoković</b> i u nastavku susreta. A kada je na trenutke delovalo da 21-godišnji protivnik ima šanse da "uhvati poslednji voz" usledila bi nova kanonada i dalje prvog rekete sveta.</p>
      <p>Njegov naredni protivnik će biti <b>Grigor Dimitrov</b> koji je bez većih problema sa 6:2 i 7:5 očekivano bio bolji od Čileanca <b>Kristijana Garina</b>. Da podsetimo, <b>Novak</b> u ponedeljak gubi prvo mesta ma kako se završio ovaj turnir i preuzima ga <b>Nadal </b>koji bi, ako osvoji prvi put u karijeri titulu u Parizu osigurao lidersku poziciju na ATP listi do kraja godine.</p>
      <p>
        <i>(Foto: Reuters)</i>
      </p>
    </article>
  </body>
</html>