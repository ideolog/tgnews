<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696219/%D8%A2%D8%BA%D8%A7%D8%B2%D8%A8%DA%A9%D8%A7%D8%B1-%D9%86%D8%B3%D9%84-%D9%BE%D9%86%D8%AC%D9%85-%D8%A7%DB%8C%D9%86%D8%AA%D8%B1%D9%86%D8%AA-%D8%AF%D8%B1-%DA%86%DB%8C%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="آغازبکار نسل پنجم اینترنت در چین"/>
    <meta property="og:description" content="با آغاز تجاری شدن خدمات اینترنتی نسل پنجم در چین، شهروندان این کشور از این پس می توانند از پرسرعت ترین خطوط شبکه اینترنتی جهان بهره مند شوند."/>
  </head>
  <body>
    <article>
      <h1>آغازبکار نسل پنجم اینترنت در چین</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032325_487.jpg"/>
      </figure>
      <p>با آغاز تجاری شدن خدمات اینترنتی نسل پنجم در چین، شهروندان این کشور از این پس می توانند از پرسرعت ترین خطوط شبکه اینترنتی جهان بهره مند شوند.</p>
      <p>به گزارش ایرنا تارنمای چاینا ارگ روز جمعه گزارش کرد سه اپراتور اصلی عرضه کننده این خدمات برنامه های خود را برای ارایه نسل پنجم به مردم عملیاتی کرده اند و شهروندان می توانند از این خدمات استفاده کنند.</p>
      <p>این گزارش می افزاید ۸۶ هزار ایستگاه نسل پنجم اینترنت پرسرعت برای تلفن های هوشمند در سراسر کشور ایجاد شده است و این به مشترکان امکان می دهد تا با تلفن های خود به این شبکه پر سرعت و بی نظیر در جهان وصل شوند.</p>
      <p>وزارت صنعت و فنآوری اطلاعات چین در بیانیه ای آورده است به دنبال پوشش بیشتر این شبکه هستیم و تا پایان سال جاری میلادی ۱۳۰ ایستگاه وارد مدار می شود و شمار مشترکان بر همین اساس افزایش می یابد.</p>
      <p>چاینا تله کام، چاینا یونیکام و چاینا موبایل سه اپراتور اصلی و بزرگ چین هستند که این خدمات را با قیمت های مختلف و بر اساس سرعت درخواستی در اختیار مشترکان قرار می دهند.</p>
      <p>آکادمی فناوری اطلاع رسانی و مخابرات چین اعلام کرده است در سه ماه گذشته نزدیک به ۵۰۰ هزار دستگاه تلفن هوشمند ویژه استفاده از خدمات اینترنتی نسل پنجم وارد بازار چین شده است.</p>
      <p>اینترنت نسل پنجم یا همان ۵G که امروز زبانزد مردم در اقصی نقاط دنیا است در حال ایجاد تحولی شگرف در سراسر جهان است و چین به عنوان یکی از کشورهای پیشرو اینترنت نسل جدید اقدامات زیادی برای بکارگیری این تکنولوژی بکار گرفته است.</p>
      <p>استفاده از این فناوری پیشرفته از عرصه ارتباطات، خودروهای هوشمند و لوازم الکترونیکی گرفته تا بخش های بهداشتی و پزشکی و همچنین آموزش و پرورش، در واقع باب تازه ای از پیشرفت و انقلابی در عصر نوین ارتباطات ایجاد می کند.</p>
      <p>این فناوری بتدریج با گسترش خود دستکم می تواند ۲۲ میلیون فرصت شغلی ایجاد کرده و جهان را بیشتر مرتبط سازد و نزدیک به ۱۲ هزار میلیارد دلار به اقتصاد دنیا تزریق کند.</p>
      <p>شبکه فنی نسل پنجم تلفن های همراه می تواند با سرعتی بسیار بالا به مشترکان خدمات دهد این ویژگی باعث صرف جویی در زمان می شود همزمان کارکرد ادارات و نهادها را تسریع می کند.</p>
      <p>هر وسیله ای در این دنیا با بهره گیری از این فناوری می تواند اینترنتی و دیجیتالی شود این شرایط یک انقلاب فناوری در دنیا ایجاد می کند و مشترکان از مزایای آن بهره مند شده و همزمان می توانند هزینه کمتری نیز برایش پرداخت کنند.</p>
    </article>
  </body>
</html>