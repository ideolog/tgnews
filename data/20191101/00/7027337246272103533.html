<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696223/%DA%A9%D8%B1%D9%87-%D8%B4%D9%85%D8%A7%D9%84%DB%8C-2-%D9%85%D9%88%D8%B4%DA%A9-%D8%AC%D8%AF%DB%8C%D8%AF-%D8%A2%D8%B2%D9%85%D8%A7%DB%8C%D8%B4-%DA%A9%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="کره شمالی 2 موشک جدید آزمایش کرد"/>
    <meta property="og:description" content="منابع نظامی کره جنوبی اعلام کردند کره شمالی دو فروند موشک کوتاه برد آزمایش کرده است."/>
  </head>
  <body>
    <article>
      <h1>کره شمالی 2 موشک جدید آزمایش کرد</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032329_324.jpg"/>
      </figure>
      <p>منابع نظامی کره جنوبی اعلام کردند کره شمالی دو فروند موشک کوتاه برد آزمایش کرده است.</p>
      <p>به گزارش خبرگزاری تسنیم، بر اساس اعلام منابع نظامی کره جنوبی، کره شمالی روز پنجشنبه اقدام به پرتاب دو فروند موشک کوتاه برد به سوی دریای ژاپن کرده است. گفته می‌شود این موشک‌ها پس از پیمودن 370 کیلومتر در ارتفاع 90 کیلومتری در دریا سرنگون شده‌اند.</p>
      <p>گارد ساحلی ژاپن اعلام کرده محل اصابت این موشک‌ها خارج از آب‌های سرزمینی این کشور بوده و پس از آن شینزو آبه نخست وزیر ژاپن آزمایش موشکی کره شمالی را تهدیدی علیه امنیت توکیو ارزیابی کرد.</p>
      <p>این جدیدترین آزمایش موشکی کره شمالی پس از برگزاری مذاکرات بی نتیجه ماه اخیر در استکهلم پایتخت سوئد با طرف آمریکایی است.</p>
      <p>به نوشته یونهاپ، آزمایش موشکی پنجشنبه دوازدهمین پرتاب این سلاح در سال 2019 نظامی است.</p>
      <p>کره شمالی در مهرماه با لحنی تهدید آمیز اعلام کرده بود آزمایش‌های هسته‌ای و موشکی دوربرد خود را از سر می‌گیرد.</p>
      <p>سران کره شمالی و آمریکا تا کنون سه دیدار رودررو داشته‌اند و به نتیجه‌ای منتهی نشده است. کره شمالی پس از اصرار آمریکا اعلام کرد حاضر است با بررسی یک بسته پیشنهادی جدید به میز مذاکرات بازگردد. کره شمالی خواستار کاهش تحریم‌ها و تضمین امنیتی شده است اما آمریکا حاضر به دادن امتیاز نیست و منتظر گام‌های ملموس کره شمالی در راستای خلع سلاح است.</p>
    </article>
  </body>
</html>