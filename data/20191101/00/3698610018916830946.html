<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rosiyski-gumkonvoi-na-donbasi-porushuyut-suverenitet-ukrayini-yes-328067_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T00:53:00+00:00"/>
    <meta property="og:title" content="Російські &quot;гумконвої&quot; на Донбасі порушують суверенітет України – ЄС"/>
    <meta property="og:description" content="В ЄС засудили черговий гумконвой з РФ."/>
  </head>
  <body>
    <article>
      <h1>Російські "гумконвої" на Донбасі порушують суверенітет України – ЄС</h1>
      <h2>В ЄС засудили черговий гумконвой з РФ.</h2>
      <address>
        <time datetime="2019-11-01T00:53:00+00:00">01 Nov 2019, 00:53</time>
      </address>
      <p>Російські <b><a href="https://dt.ua/UKRAINE/do-ordo-pribuv-chergoviy-rosiyskiy-gumkonvoy-obsye-327277_.html">"гумконвої" на Донбасі </a></b>порушують суверенітет і територіальну цілісність України, а також основні міжнародні гуманітарні принципи. Про це йдеться в заяві ЄС щодо агресії Росії проти України і незаконної окупації Криму, оприлюдненій в четвер, 31 жовтня, на засіданні Постійної ради ОБСЄ у Відні, повідомляє <a href="https://www.ukrinform.ua/rubric-polytics/2809822-rosijski-gumkonvoi-na-donbasi-porusuut-suverenitet-ukraini-es.html">Укрінформ</a>.</p>
      <p>"У жовтні знову так звані гуманітарні конвої заходили з Росії на територію України через прикордонний пункт пропуску "Донецьк". Як і в попередніх випадках, це відбувалося без згоди української влади і з чітким порушенням суверенітету і територіальної цілісності України, а також основних міжнародних гуманітарних принципів. Мінські угоди передбачають, що поставки гуманітарної допомоги здійснюються через міжнародний механізм. Досягнення домовленості з цього питання в гуманітарній робочій групі (Тристоронньої контактної групи - ред ) залишається критично важливою", - йдеться в заяві.</p>
      <p>У Євросоюзі також закликали Росію "використовувати свій великий вплив на підтримувані нею збройні формування з метою виконання Мінських зобов'язань у повному обсязі".</p>
      <p>"Ми в черговий раз закликаємо Росію негайно припинити підживлювати конфлікт, надаючи фінансову та військову підтримку озброєним формуванням. І ми залишаємось глибоко стурбовані інформацією про присутність російської військової техніки і персоналу в районах, контрольованих підтримуваними Росією збройними формуваннями. Тривалість економічних санкцій Європейського Союзу проти Росії пов 'язана з повним виконанням Мінських угод", - наголошується в заяві.</p>
      <p>Як повідомлялося, <b><a href="https://dt.ua/UKRAINE/do-ordo-pribuv-chergoviy-rosiyskiy-gumkonvoy-obsye-327277_.html">86-й гумконвой</a> </b>увійшов на територію ОРДЛО 24 жовтня.</p>
      <p>Ввезення "гуманітарної допомоги" з РФ здійснюється з грубим порушенням норм міжнародного та українського законодавства, без допуску українських прикордонників до огляду вантажу.</p>
      <p>Військовослужбовці Об'єднаних сил неодноразово повідомляли про те, що обстріл їхніх позицій посилюються після того, як бойовики отримують підкріплення з так званими "гумконвоями". Українські розвідники знаходили в російській "гуманітарці" зброя і боєприпаси.</p>
      <footer>За матеріалами: <a href="https://dt.ua/go/aHR0cDovL3d3dy51a3JpbmZvcm0udWEv">Укрінформ</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>