<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696203/%D8%AA%D8%AD%D8%B1%DB%8C%D9%85-%D8%AC%D8%AF%DB%8C%D8%AF-%D8%A2%D9%85%D8%B1%DB%8C%DA%A9%D8%A7-%D8%B9%D9%84%DB%8C%D9%87-%D8%A8%D8%AE%D8%B4-%D8%B9%D9%85%D8%B1%D8%A7%D9%86%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="تحریم جدید آمریکا علیه بخش عمرانی ایران"/>
    <meta property="og:description" content="وزرات امور خارجه آمریکا با مطرح کردن ادعاهایی، تحریم‌هایی را بر بخش عمرانی ایران اعمال کرد."/>
  </head>
  <body>
    <article>
      <h1>تحریم جدید آمریکا علیه بخش عمرانی ایران</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032284_349.jpg"/>
      </figure>
      <p>وزرات امور خارجه آمریکا با مطرح کردن ادعاهایی، تحریم‌هایی را بر بخش عمرانی ایران اعمال کرد.</p>
      <p>به گزارش ایسنا، به نقل از رویترز، آمریکا روز پنج‌شنبه اعلام کرد که تحریم‌های جدیدی بر بخش عمرانی و تجارت ایران اعمال کرده است که این تحریم‌ها شامل چهار موادی هستند که عنوان شده است ایران آن‌ها را در برنامه‌های نظامی و هسته‌ای به کار می‌‎‌گیرد، اگرچه معافیت‌هایی را نیز برای مجاز کردن فعالیت شرکت‌های خارجی در چارچوب عدم اشاعه تسلیحات هسته‌ای صادر کرده است.</p>
      <p>وزارت امور خارجه آمریکا مدعی شده است که مایک پمپئو، وزیر امور خارجه آمریکا مصمم است که بخش عمرانی ایران، به طور مستقیم یا غیر مستقیم از سوی سپاه پاسداران ایران کنترل می‌شود که پیش از این این سازمان در فهرست سازمان‌های تروریستی آمریکا قرار گرفته است.</p>
      <p>این وزارت‌خانه آمریکا در این راستا اعلام کرده است که در نتیجه این تحریم، فروش آهن، گرافیت، ذغال‌سنگ ناخالص یا آماده و نرم‌افزا هماهنگ‌سازی اهداف صنعتی، در صورت به کار رفتن این مواد در بخش عمرانی ایران، قابل تحریم‌ خواهند بود.</p>
      <p>همچنین در این سند ارائه شده از سوی وزارت امور خارجه آمریکا، ادعا شده است که پمپئو، «چهار ماده راهبردی» را به دلیل مورد استفاده قرار گرفتن در راستای برنامه هسته‌ای، نظامی یا برنامه موشک‌های بالستیک و تجارت آن‌ها هدف تحریم‌ قرار داده است.</p>
      <p>این مواد شامل « لوله‌های استیل ضدزنگ 304L، تراشه‌های منگنزی لحیم‌کاری MN40، تراشه‌های منگنزی لحیم‌کاری MN70 و استیل ضدزنگ CrNi60WTi ESR + VAR هستند.</p>
      <p>مورگان اورتاگوس، سخنگوی وزارت امورخارجه آمریکا در بیانیه‌ای جداگانه مدعی شد که واشنگتن امکان آن‌چه « بازداشتن ایران از دستیابی به مواد راهبردی برای سپاه پاسداران، بخش عمرانی آن و برنامه‌های اشاعه تسلیحاتی آن را» عنوان شده است را ایجاد کرده است.</p>
      <p>علاوه بر این یک منبع آگاه، روز پنج‌شنبه مدعی شد که وزارت امور خارجه آمریکا ،واقعا،معافیت همکاری‌های هسته‌ای ایران را به مدت نود روز دیگر تمدید کرده است.</p>
      <p>این منبع همچنین مدعی شد که ادامه این فعالیت شامل تعیین دوباره رآکتور تحقیقاتی آب سنگین اراک برای جلوگیری از آن‌چه ساختن پلوتونیم در سطح بمب خواند و تعدیل سانتریفیوژها در تاسیسات غنی‌سازی فردو می‌شود.</p>
      <p>وی همچنین مدعی شد که این معافیت‌ها همچنین شامل حمایت از رآکتور تحقیقاتی حال حاضر بوشهر، فراهم کردن اورانیوم غنی‌شده برای رآکتور تحقیقاتی تهران و انتقال سوخت هسته‌ای کم‌توان و ضایعات به بیرون از ایران نیز می‌شود.</p>
    </article>
  </body>
</html>