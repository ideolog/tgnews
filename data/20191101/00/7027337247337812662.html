<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696291/%D9%BE%D9%85%D9%BE%D8%A6%D9%88-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86-%DA%86%DB%8C%D9%86-%D9%88-%D8%B1%D9%88%D8%B3%DB%8C%D9%87-%D8%A8%D9%87-%D8%A2%D9%84%D9%85%D8%A7%D9%86-%D9%85%DB%8C%E2%80%8C%D8%B1%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="پمپئو درباره ایران، چین و روسیه به آلمان می‌رود"/>
    <meta property="og:description" content="وزیر خارجه آمریکا قصد دارد در سفری به آلمان، با مقامات این کشور درباره ایران، چین و روسیه به گفت وگو بپردازد."/>
  </head>
  <body>
    <article>
      <h1>پمپئو درباره ایران، چین و روسیه به آلمان می‌رود</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032433_435.jpg"/>
      </figure>
      <p>وزیر خارجه آمریکا قصد دارد در سفری به آلمان، با مقامات این کشور درباره ایران، چین و روسیه به گفت وگو بپردازد.</p>
      <p>به گزارش ایرنا؛ بنابر اعلام دفتر سخنگوی وزارت خارجه آمریکا، مایک پمپئو از ۱۵ تا ۱۷ آبان ماه به آلمان سفر کند تا ضمن شرکت در یادبود سی امین سالگرد سقوط دیوار برلین، با مقامات عالی رتبه این کشور در خصوص مناسبات دوجانبه تبادل نظر کند.</p>
      <p>وی ابتدا با هایکو ماس وزیر خارجه آلمان دیدار خواهد کرد تا بر اساس آنچه که گفته شده است در مورد اهمیت مشارکت دوطرف در ترانس آتلانتیک و نیاز به تقویت تعامل در مواجهه با تهدیدهای رو به رشد از سوی روسیه ، چین و ایران صحبت کند.</p>
      <p>وزیر خارجه آمریکا با سفر به برلین، با آنگلا مرکل صدراعظم آلمان ، وزیر دفاع و معاون صدراعظم و وزیر دارایی این کشور دیدار می‌کند تا در مورد زمینه‌های همکاری و نگرانی متقابل صحبت کند.</p>
      <p>گفته می شود پمپئو در برلین درباره ضرورت ادامه دفاع از ملل و مردمان آزاد سخنرانی خواهد کرد.</p>
    </article>
  </body>
</html>