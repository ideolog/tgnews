<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ps5-bluepoint-games-possibili-indizi-remake-messaggio-di-halloween.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="PS5, Bluepoint Games riempie di possibili indizi sul suo prossimo remake un messaggio di Halloween"/>
    <meta property="og:description" content="Una specie di messaggio di auguri di Halloween da parte di Bluepoint Games si trasforma in una sorta di festa di riferimenti a vari titoli che potrebbe nascondere indizi sul nuovo remake per PS5....."/>
  </head>
  <body>
    <article>
      <h1>PS5, Bluepoint Games riempie di possibili indizi sul suo prossimo remake un messaggio di Halloween</h1>
      <h2>Una specie di messaggio di auguri di Halloween da parte di Bluepoint Games si trasforma in una sorta di festa di riferimenti a vari titoli che potrebbe nascondere indizi sul nuovo remake per PS5.</h2>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sappiamo da tempo che <b>Bluepoint Games</b> sta lavorando a un nuovo progetto, a quanto pare su <b>PS5</b> e molto probabilmente un <b>remake</b>, considerando che questo è l'ambito di specializzazione del team di sviluppo, il quale sembra aver seminato degli indizi in un recente tweet di auguri per Halloween.<br/><br/>È altamente probabile che il <b>messaggio</b> contenga un certo tasso di trollata, considerando che il testo sembra studiato appositamente per far pensare a una quantità spropositata di giochi, che difficilmente sono tutti in sviluppo presso Bluepoint Games. Nello scherzo però potrebbe celarsi qualche <b>informazione</b> vera, dunque resta interessante prenderlo in considerazione e provare a decifrarne gli indizi, che potrebbero anche non portare assolutamente a nulla.<br/><br/>Potete leggere il messaggio originale qua sotto, dalle parole utilizzate emergono chiaramente alcuni <b>titoli</b> famosi, tra i quali riportiamo: Symphony of the Night, Resistance, Syphon Filter, Demon's Souls, Metal Gear Solid. È chiaramente una sorta di scherzetto di Halloween da parte di Bluepoint Games, che sta mantenendo il più stretto riserbo sul suo nuovo progetto per PS5, che in molti sperano sia proprio un <a href="https://multiplayer.it/articoli/demons-souls-su-ps5-i-possibili-remake-di-bluepoint.html">remake di Demon's Souls</a>.<br/><br/>Come fatto notare da alcune fonti, c'è peraltro un passaggio che potrebbe essere significativo nel messaggio, ed è quando dice che "una sinfonia di rumori - non uno, ma due - ritorna dall'ombra". Questa frase, secondo alcuni, potrebbe riferirsi al fatto che il team sia al lavoro su <b>due progetti</b> di remake e non su uno solo.</p>
      <figure>
        <iframe data-src="https://twitter.com/bluepointgames/status/1190010197315641344?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://gamingbolt.com/bluepoint-games-teases-remake-in-ominous-halloween-tweet">Fonte</a>
        </li>
      </ul>
    </article>
  </body>
</html>