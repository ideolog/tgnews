<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zenit-imao-sansu-pa-se-raspao-cska-je-cska/341343"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Zenit imao šansu, pa se raspao... CSKA je CSKA"/>
    <meta property="og:description" content="Armejci prelomili u poslednjoj četvrtini - 87:70"/>
  </head>
  <body>
    <article>
      <h1>Zenit imao šansu, pa se raspao... CSKA je CSKA</h1>
      <h2>Armejci prelomili u poslednjoj četvrtini - 87:70</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>
        <b>Za otvaranje današnjeg programa u Evroligi imali smo sudar ruskih ekipa Zenita i CSKA. Dobra utakmica, na kraju rešena u poslednjoj četvrtini boljom igrom Armejaca dok se tim Đoana Plaze raspao u tim momentima, pa je čak i sam trener dobio isključenje. CSKA je pogodio tri važne trojke u poslednjih 10 minuta i tu prelomio meč - 70:87.</b>
      </p>
      <p>Najefikasniji kod domaćina bio je <b>Gustavo Ajon </b>sa 20 poena, <b>Vil</b> <b>Tomas </b>je dodao 14, a <b>Ostin Holins </b>13 poena. Kod pobedničkog sastava istakli su se <b>Majk Džejms </b>sa 16 poena, <b>Johanes Vojtman </b>sa 14 i <b>Darun Hilijard </b>i <b>Nikita Kurbanov </b>sa po 13 datih poena.</p>
      <p>Zenit je ovaj meč dočekao u dobrom raspoloženju posle slavlja u gostima protiv Žalgirisa, dok je CSKA poražen od Olimpijakosa i večeras se tim <b>Dimitrisa Itudisa </b>trudio da izvadi fleke. I to je uspeo.</p>
      <p>Očekivano smo večeras u Sankt Peterburgu gledali tesnu utakmicu, a CSKA je kao favorit bolje počeo utakmicu i već posle 10 minuta imao dvocifrenu prednost. Tako je ostalo i do poluvremena posle dobre igre <b>Kurbanova</b>, <b>Vojtmana </b>i <b>Džejmsa</b>, ali se u trećoj deonici sve zakomplikovalo.</p>
      <p>Na krilima <b>Ajona</b>, <b>Tomasa </b>i <b>Holinsa </b>Zenit je uspeo da se vrati u igru tokom treće deonice i da dosta zakomplikuje situaciju pa se i u poslednju deonicu praktično ušlo u egal rezultatu. CSKA je i dalje imao blagu prednost, ali je tim <b>Đoana Plaze </b>dobio šansu za preokret.</p>
      <p>Ipak, kada se lomilo CSKA je ubacio u veću brzinu i preko <b>Hilijarda </b>i <b>Džejmsa </b>je trojkama stigao do dvocifrene prednosti koja je Armejcima olakšala posao.</p>
      <p>Ako je Zenit i imao neke nade, onda ih je izgubio kada je <b>Johanes</b> <b>Vojtman </b>prostrelio trojku na tri minuta do kraja za prednost gostiju od 80:67. Posle toga Zenit nije imao šanse da se vrati.</p>
      <p>CSKA je dobio za bodove, za navijače i dokaz da je ipak on glavni u Rusiji. Na kraju je i <b>Đoan Plaza </b>isključen što je samo uobličilo očajnu poslednju četvrtinu domaće ekipe.</p>
      <p>
        <b>EVROLIGA - 6. KOLO</b>
      </p>
      <p>
        <b>Četvrtak</b>
      </p>
      <p>Crvena zvezda - Himki 90:78<br/>/Simanić 18 - Šved 14/</p>
      <p>Panatinaikos - Anadolu Efes 86:70<br/>/Rajs 18 - Larkin 28/</p>
      <p>
        <b>Petak</b>
      </p>
      <p>Zenit - CSKA 70:87<br/>/Ajon 20 - Džejms 16/</p>
      <p>
        <b>
          <a href="https://www.mozzartbet.com/sr/kladjenje-2018#/match/4482113">18.45:  (1,25) Fenerbahče  (17,00)  Žalgiris (4,40) </a>
          <br/>
          <a href="https://www.mozzartbet.com/sr/kladjenje-2018#/match/4482114">19.00:  (1,30) Valensija  (16,00)  Asvel (3,90) </a>
          <br/>
          <a href="https://www.mozzartbet.com/sr/kladjenje-2018#/match/4482115">20.00:  (2,15) Olimpija Milano  (14,50)  Barselona (1,80) </a>
          <br/>
          <a href="https://www.mozzartbet.com/sr/kladjenje-2018#/match/4482116">20.30:  (1,60) Olimpijakos  (14,50)  Makabi (2,55) </a>
          <br/>
          <a href="https://www.mozzartbet.com/sr/kladjenje-2018#/match/4482117">21.00:  (1,30) Baskonija  (16,00)  Bajern (3,90) </a>
          <br/>
          <a href="https://www.mozzartbet.com/sr/kladjenje-2018#/match/4482738">21.00:  (1,03) Real Madrid  (28,00)  Alba (12,00) </a>
        </b>
      </p>
      <p><b>NAPOMENA</b>: Kvote su podložne promenama</p>
      <figure>
        <img src="https://mozzartsport.com/upload/CKEditor/01.11.2019/22222222.jpg"/>
      </figure>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>