<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/01170936/Jharkhand-Legislative-Assembly-elections-to-the-81.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="ஜார்க்கண்ட் சட்டப்பேரவைக்கு 5 கட்டங்களாக தேர்தல்: தேர்தல் ஆணையம் அறிவிப்பு"/>
    <meta property="og:description" content="ஜார்க்கண்ட் மாநில சட்டப்பேரவைக்கு 5 கட்டங்களாக தேர்தல் நடைபெறும் என்று தேர்தல் ஆணையம் அறிவித்துள்ளது."/>
  </head>
  <body>
    <article>
      <h1>ஜார்க்கண்ட் சட்டப்பேரவைக்கு 5 கட்டங்களாக தேர்தல்: தேர்தல் ஆணையம் அறிவிப்பு</h1>
      <h2>ஜார்க்கண்ட் மாநில சட்டப்பேரவைக்கு 5 கட்டங்களாக தேர்தல் நடைபெறும் என்று தேர்தல் ஆணையம் அறிவித்துள்ளது.</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>புதுடெல்லி,ஜார்க்கண்டில்  பா.ஜனதா அரசின் பதவி காலம் வரும் ஜனவரி 5 ஆம் தேதியுடன் முடிவுக்கு வருகிறது. எனவே, அதற்குள் சட்டமன்ற தேர்தலை நடத்தி முடிக்க வேண்டியது அவசியம் ஆகும்.  இந்த சூழலில், ஜார்க்கண்ட் சட்டப்பேரவைக்கான தேதியை  தேர்தல் ஆணையம் அறிவித்துள்ளது. </p>
      <p>டெல்லியில் தலைமை தேர்தல் ஆணையர் சுனில் அரோரா செய்தியாளர்களிடம் கூறியதாவது:- ஜார்க்கண்ட் மாநிலத்தில் உள்ள 81 சட்டசபை தொகுதிகளுக்கு 5 கட்டங்களாக தேர்தல் நடத்தப்படும். முதல் கட்டமாக நவம்பர் 30-ம் தேதி 13 தொகுதிகளுக்கு தேர்தல் நடைபெறும் என்றும், டிசம்பர் 7-ம் தேதி 2-ம் கட்ட தேர்தலும், டிசம்பர் 12-ம் தேதி 3-வது கட்ட தேர்தலும்,  டிசம்பர் 16-ம் தேதி 4-ம் கட்ட தேர்தலும், டிசம்பர் 20-ம் தேதி 5-ம் கட்ட தேர்தலும் நடைபெறுகிறது.டிசம்பர் 23-ம் தேதி வாக்கு எண்ணிக்கை நடைபெறும்.  முதல் கட்ட தேர்தலுக்கான வேட்பு மனு தாக்கல் நவம்பர் 13ம் தேதி தொடங்குகிறது. இவ்வாறு அவர் கூறினார்.சட்டப்பேரவை தேர்தல் தேதி அறிவிப்பை தொடர்ந்து ஜார்க்கண்ட் மாநிலத்தில்  தேர்தல் நடத்தை விதி அமலுக்கு வந்தது.</p>
    </article>
  </body>
</html>