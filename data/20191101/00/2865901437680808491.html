<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/luka-jovic-ne-ljutim-se-razumem-zasto-mitar-igra-pre-mene-ali-jesam-bio-povreden/341275"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Luka Jović: Ne ljutim se, razumem zašto Mitar igra pre mene, ali jesam bio povređen"/>
    <meta property="og:description" content="“Za moj status u reprezentaciji morate da pitate selektora Tumbakovića“, kaže mladi Realov napadač"/>
  </head>
  <body>
    <article>
      <h1>Luka Jović: Ne ljutim se, razumem zašto Mitar igra pre mene, ali jesam bio povređen</h1>
      <h2>“Za moj status u reprezentaciji morate da pitate selektora Tumbakovića“, kaže mladi Realov napadač</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Povod je bio prvenac u Realovom dresu, ali svima nama u Srbiji mnogo su zanimljivije izjave o nesuglasicama <b>Luke Jovića</b> sa selektorom <b>Ljubišom Tumbakovićem</b>. I dok selektor, pa i sportski direktor FSS <b>Vladimir Matijašević</b> kažu da je <b>Jović</b> zgrešio jer se nije javio <b>Tumbakoviću</b> kad je pre utakmice sa Luksemburgom napustio nacionalni tim, Realov golgeter u intervjuu za <b><a href="http://zurnal.rs/fudbal/srbi-u-svetu/87813/jovic-za-zurnal-nema-ljutnje-nadam-se-pozivu-tumbakovica">Sportski žurna</a></b>l odgovara: jesam bio povređen.<br/>“<b>Za moj status u reprezentaciji Srbije morate da pitate selektora Tumbakovića. A što se tiče mog odlaska iz reprezentacije oko koga se mnogo polemisalo, kazaću da je lekar našeg tima utvrdio povredu zbog koje sam išao privatno na terapije. Da se razumemo, ne mora svaka povreda da bude teška i da zahteva pauzu od mesec dana</b>“, kaže <b>Jović</b> za <b><a href="http://zurnal.rs/fudbal/srbi-u-svetu/87813/jovic-za-zurnal-nema-ljutnje-nadam-se-pozivu-tumbakovica">Sportski žurnal</a></b>.</p>
      <p>Dodaje i da će se sigurno odazvati ako bude stigao novi poziv selektora, jer nije ljut ni na koga, iako u taboru reprezentacije jedva da igra.<br/>“<b>Ne ljutim se ni na koga, Aleksandar Mitrović pruža odlične partije u Fulamu i uradio je mnogo više od mene za reprezentaciju, tako da razumem zašto ima prednost u odnosu na mene. I ja to zaista ne doživljavam kao nikakav problem</b>“, kaže <b>Jović</b> za <b><a href="http://zurnal.rs/fudbal/srbi-u-svetu/87813/jovic-za-zurnal-nema-ljutnje-nadam-se-pozivu-tumbakovica">Žurnal</a></b>.</p>
      <hr/>
      <p>
        <i>Pogledajte i novu epizodu serije Ekipizze...</i>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p>(FOTO: Reuters)</p>
    </article>
  </body>
</html>