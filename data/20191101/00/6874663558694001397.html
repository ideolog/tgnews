<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3772860,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="אפל החלה להפעיל את שירות הסטרימינג שלה TV פלוס - גם בישראל"/>
    <meta property="og:description" content="השירות של אפל יכלול רק תכנים מקוריים - ולכן בשלב הראשון ההיצע מצומצם למדי; המחיר בישראל עומד על 17.9 שקל בחודש"/>
  </head>
  <body>
    <article>
      <h1>אפל החלה להפעיל את שירות הסטרימינג שלה TV פלוס - גם בישראל</h1>
      <h2>השירות של אפל יכלול רק תכנים מקוריים - ולכן בשלב הראשון ההיצע מצומצם למדי; המחיר בישראל עומד על 17.9 שקל בחודש</h2>
      <address><time datetime="2019-11-01T00:00:00+00:00">01 Nov 2019</time> by <a rel="author">עומר כביר</a></address>
      <p>אפל החלה להפעיל הבוקר את שירות הסטרימינג המדובר שלה, TV פלוס,  שזמין גם למשתמשים בישראל.</p>
      <p>עם השקת השירות ניתן לצפות במגוון תכני המקור. אלו כוללים את שלושת הפרקים הראשונים של הסדרות The Morning Show, בכיכובם של ג'ניפר אניסטון, ריס ווית'רספון וסטיב קרל; סדרת הפנטזיה SEE בכיכובו של ג'ייסון מומואה (משחקי הכס, אקווה מן); וסדרת ההיסטוריה החלופית For All Mankind מבית היוצר של רונלד די. מור.</p>
      <p>בנוסף זמינים בשירות העונה המלאה של דיקנסון, על המשוררת המתבודדת אמילי דיקנסון; סדרות ילדים דוגמת Peanuts in Space; וסרט הטבע The Elephant Queen.</p>
      <p>בהמשך החודש ובתחילת דצמבר יעלו תכנים נוספים, בהם סדרת המתח Servant מבית היוצר של מ. נייט שאמאלן ו-Truth Be Told בכיכובה של אוליביה ספנסר. אפל מתעדת לעלות לשירות תכני מקור חדשים מדי חודש.</p>
      <p>המחיר בישראל עומד על 17.9 שקל בחודש. בניגוד לשירותים דוגמת נטפליקס, אין בשירות של אפל תכנים קנויים אלא רק תכנים מקוריים. המבחר של אלו בשלב זה לפחות מצומצם ביותר, וזו אחת הסיבות למחיר הנמוך.</p>
      <p>בנוסף, מי שקנה מאז ספטמבר מכשיר חדש מתוצרת אפל - אייפון, אייפד, מק או אפל TV - מקבל שנת מנוי ללא תשלום נוסף.</p>
      <figure>
        <img src="https://images1.calcalist.co.il/PicServer3/2019/03/25/894488/AP11_l.jpg"/>
        <figcaption>מנכ"ל אפל טים קוק מציג את השירות החדש, במרץ השנה</figcaption>
      </figure>
    </article>
  </body>
</html>