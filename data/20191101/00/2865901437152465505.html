<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/ataman-udario-po-micicu-pa-napustio-konferenciju-promasio-je-sve-trojke-to-ima-veze-sa-neprofesionalizmom-video/341277"/>
    <meta property="og:site_name" content="MozzartSport"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Ataman udario po Miciću, pa napustio konferenciju: Promašio je sve trojke, to ima veze sa neprofesionalizmom (VIDEO)"/>
    <meta property="og:description" content="Žustre reči i reakcija turskog stratega"/>
  </head>
  <body>
    <article>
      <h1>Ataman udario po Miciću, pa napustio konferenciju: Promašio je sve trojke, to ima veze sa neprofesionalizmom (VIDEO)</h1>
      <h2>Žustre reči i reakcija turskog stratega</h2>
      <address>
        <time datetime="2019-11-01T00:00:00+00:00">01 Nov 2019</time>
      </address>
      <p>Trener Anadolu Efesa <b>Ergin Ataman</b> šestoko je opleo po svojim igračima nakon sinoćnog poraza od Panatinaikosa u Atini, a na direktnom udaru bio je i srpski plejmejker <b>Vasilije Micić</b>, čiji je učinak na ovom meču temperamentni turski strateg povezao čak i sa neprofesionalnošću.</p>
      <p>Pored <b>Micića</b>, <b>Ataman</b> je kritike adresirao i ka hrvatskom košarkašu <b>Krunoslavu Simonu</b>.<br/>"<b>Panatinaikos je odigrao odlično, a mi užasno. Imali smo očajno šutersko veče, gađali smo samo 6/30 za tri poena. Micić i Kruno su dva šutera, a imali su 1/15 za tri zajedno. Naš plejmejker je imao sedam izgubljenih lopti. Neprihvatljivo mi je da jedan igrač, nakon što je bio najkorisniji akter meča od pre dva dana, izgubi toliki broj lopti i promaši svih šest trojki. To ima veze sa neprofesionalizmom. Ovo je tek početak sezone, Evroliga je veoma jaka. Ali moramo da menjamo neke stvari u našem pristupu i mentalitetu, jer ćemo imati još duplih programa tokom sezone</b>", rekao je <b>Ataman</b>.</p>
      <p>Ipak, potom je usledila još burnija reakcija i napuštanje konferencije, kada je usledio zahtev novinara da obrazloži kritike na račun <b>Vasilija Micića</b>.<br/>"<b>Ovo je pres konferencija i mogu da kažem šta mislim</b>", poručio je <b>Ataman</b> i napustio prostoriju.</p>
      <blockquote>Ergin Ataman abruptly exited the press conference after a question regarding his criticism of Vasilije Micic's performance <a href="https://t.co/Rrv3dZgdQh">pic.twitter.com/Rrv3dZgdQh<br/></a>— Eurohoops.net (@Eurohoopsnet) <a href="https://twitter.com/Eurohoopsnet/status/1190015871688888321?ref_src=twsrc%5Etfw">October 31, 2019</a></blockquote>
      <p><b>Foto</b>: Tviter</p>
    </article>
  </body>
</html>