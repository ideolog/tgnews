<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://calciatoribrutti.com/it/5-sfighe-che-ti-hanno-fatto-perdere-lultima-giornata-di-fantacalcio-1"/>
    <meta property="og:site_name" content="Calciatoribrutti"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="5 sfighe che ti hanno fatto perdere l'ultima giornata di fantacalcio"/>
    <meta property="og:description" content="Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalc..."/>
  </head>
  <body>
    <article>
      <h1>5 sfighe che ti hanno fatto perdere l'ultima giornata di fantacalcio</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">Calciatori Brutti</a></address>
      <p>Che bello il fantacalcio. Neanche accompagnare la tua ragazza a fare shopping la domenica può farti imprecare come lui. Almeno poi lei ricambia in qualche modo. Il fantacalcio invece no, al massimo ti illude con qualche sporadica e inutile vittoria ma quando ti servono i tre punti decisivi ti abbandona. Come nell’ultimo turno, quando magari aspettavi fiducioso il +3 di <b>Troost-Ekong</b> nella speranza di battere il tuo avversario, e invece è arrivato quello di Milenkovic, ovviamente schierato dal tuo rivale. Per consolarci, andiamo a vedere le cinque fantasfighe che ti hanno fatto bestemmiare anche quest’ultimo weekend.</p>
      <p>
        <b>LEGGI ANCHE: <a href="https://calciatoribrutti.com/it/10-motivi-cui-aleksandar-kolarov-e-meglio-di-tuo-padre">7 MOTIVI PER CUI KOLAROV E' MEGLIO DI TUO PADRE</a></b>
      </p>
      <p>
        <b>LEGGI ANCHE: <a href="https://calciatoribrutti.com/it/lassurda-ossessione-di-frenkie-de-jong">L'ASSURDA OSSESSIONE DI FRENKIE DE JONG</a></b>
      </p>
      <p>
        <b>5. Francesco Acerbi</b>
      </p>
      <p>Sono ormai tre settimane che portiamo avanti questa battaglia: bisogna dire basta ai difensori goleador che si improvvisano attaccanti mandandoti all’aria la giornata del fantacalcio. Questa volta infatti è il turno di Acerbi, che con un bolide da oltre 30 metri mette a segno un +3 clamoroso. Non per noi ovviamente.</p>
      <figure>
        <iframe src="https://www.youtube.com/embed/nVYIUJktaI8" width="560" height="315" data-service="Youtube" scrolling="no"/>
      </figure>
      <p>
        <b>4. Suso</b>
      </p>
      <p>Non segnava in Serie A dallo scorso 19 maggio contro il Frosinone. Stessa punizione, stessa posizione, stessa giornata contro al Fanta. E le bestemmie volano pure se sei milanista.</p>
      <figure>
        <iframe src="https://www.youtube.com/embed/VFWqeHFhZJE" width="560" height="315" data-service="Youtube" scrolling="no"/>
      </figure>
      <p>
        <b>3. Salvatore Sirigu</b>
      </p>
      <p>Una garanzia tra i pali, e soprattutto, da aggiungerci c’è la nomina di para rigori. Mentre tutti all’asta si scannavano per Handanovic e Donnarumma, tu a un prezzo più che modesto hai portato a casa Sirigu, pensando di aver fatto un affare. E invece sono ben sedici i goal incassati finora dal Torino, di cui quattro ieri sera contro la Lazio, che hanno portato a un pesantissimo malus di -4.</p>
      <figure>
        <iframe src="https://www.youtube.com/embed/nZVStbofYBw" width="560" height="315" data-service="Youtube" scrolling="no"/>
      </figure>
      <p>
        <b>LEGGI ANCHE: <a href="https://calciatoribrutti.com/it/7-motivi-cui-immobile-e-meglio-della-tua-fidanzata">7 MOTIVI PER CUI CIRO IMMOBILE E' MEGLIO DELLA TUA FIDANZATA</a></b>
      </p>
      <p>
        <b>2. Edin Dzeko</b>
      </p>
      <p>In una partita dove la Roma “regala” quattro goal a un Udinese distrutta, nemmeno uno viene dai piedi di Edin Dzeko. Già, lo sappiamo che sembra impossibile da accettare, eppure è cosi. Anzi, per la cronaca, si è preso pure un cartellino giallo per proteste ed è andato in rete anche un altro difensore, ovvero Smalling. È una maledizione, senza ombra di dubbio. Inutile aggiungere che era schierato dal vostro avversario, ovviamente.</p>
      <figure>
        <iframe src="https://www.youtube.com/embed/Vk8jZTYuxSc" width="560" height="315" data-service="Youtube" scrolling="no"/>
      </figure>
      <p>
        <b>1. Milan Skriniar</b>
      </p>
      <p>Se i difensori del nostro avversario sono tutti dei grandissimi goleador, la stessa cosa si può dire anche dei nostri: noi in squadra abbiamo infatti l’unico che è riuscito si a segnare, ma nella porta sbagliata: Milan Skriniar, che contro il Brescia ci ha “regalato” un bel -3 di incoraggiamento a ritirarci prima del previsto.</p>
      <figure>
        <iframe src="https://www.youtube.com/embed/FuJae9F_S3Y" width="560" height="315" data-service="Youtube" scrolling="no"/>
      </figure>
    </article>
  </body>
</html>