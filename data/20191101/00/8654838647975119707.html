<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-spada-scudo-undertale-toby-fox-musica.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Pokémon Spada e Scudo: il creatore di Undertale, Toby Fox, ha collaborato alla musica"/>
    <meta property="og:description" content="Dopo aver collaborato a Little Town Hero, Toby Fox ha lasciato una testimonianza anche all'interno di Pokémon Spada e Scudo, componendo una delle tracce musicali.. Sembra che la collaborazione tra..."/>
  </head>
  <body>
    <article>
      <h1>Pokémon Spada e Scudo: il creatore di Undertale, Toby Fox, ha collaborato alla musica</h1>
      <h2>Dopo aver collaborato a Little Town Hero, Toby Fox ha lasciato una testimonianza anche all'interno di Pokémon Spada e Scudo, componendo una delle tracce musicali.</h2>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra che la collaborazione tra Game Freak e <b>Toby Fox</b>, il creatore di <b>Undertale</b>, sia andata oltre Little Town Hero e abbia colpito anche <b>Pokémon Spada e Scudo</b>, con un brano musicale contenuto nel gioco e composto dall'autore indie.<br/><br/>A rivelarlo è stato lo stesso Fox, che ha riferito la cosa su Twitter dimostrando anche un certo orgoglio per aver preso parte allo sviluppo di <a href="https://multiplayer.it/notizie/pokemon-spada-scudo-kirby-yoshi.html">Pokémon Spada e Scudo</a>, in qualche modo. "Sono finalmente in grado di poter annunciare questo: mi è stato chiesto di comporre una <b>traccia musicale</b> per Pokémon Spada e Scudo! È un enorme onore essere coinvolto in una cosa del genere, spero che apprezziate ascoltarla quando il gioco sarà disponibile", riporta il messaggio.<br/><br/>Notevole anche il disegno di <b>Yamper</b> che l'autore ha fatto per ricordare l'evento e che accompagna il messaggio. Potete ascoltare un estratto della musica composta da Fox nel tweet di Pokebip riportato sotto a quello dello sviluppatore.<br/><br/>Di recente, Toby Fox ha collaborato con Game Freak soprattutto per lo sviluppo e la composizione delle musiche di <a href="https://multiplayer.it/recensioni/little-town-hero-recensione.html">Little Town Hero</a>, il progetto alternativo del team su Nintendo Switch.</p>
      <figure>
        <iframe data-src="https://twitter.com/tobyfox/status/1190199317916569606?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/Pokebip/status/1190231924415045632?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://www.siliconera.com/2019/11/01/undertale-creator-toby-fox-composed-a-pokemon-sword-and-shield-song/">Fonte</a>
        </li>
      </ul>
    </article>
  </body>
</html>