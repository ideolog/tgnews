<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/localitatea-care-costa-cat-o-casa-18512557"/>
    <meta property="og:site_name" content="BusinessMagazin"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="Localitatea care costă cât o casă"/>
    <meta property="og:description" content="De ce să te mulţumeşti cu o locuinţă scumpă la oraş când poţi să cumperi o localitate cu totul la aceiaşi bani?"/>
  </head>
  <body>
    <article>
      <h1>Localitatea care costă cât o casă</h1>
      <address><time datetime="2019-11-01T00:00:00+00:00">01 Nov 2019</time> by <a rel="author" href="https://www.businessmagazin.ro/autor/loredana-fratila-cristescu" target="_blank">Loredana Fratila-Cristescu</a></address>
      <h3>Localitatea care costă cât o casă</h3>
      <p>De ce să te mulţumeşti cu o locuinţă scumpă la oraş când poţi să cumperi o localitate cu totul la aceiaşi bani?</p>
      <p>O astfel de localitate accesibilă celor care dispun de câteva milioane de dolari este Campo, un orăşel la circa 80 de kilometri sud-est de San Diego din SUA, scos la vânzare de proprietarul său, care l-a cumpărat în urmă cu 25 de ani pentru echivalentul a 3 milioane de dolari din ziua de azi.</p>
      <p>Bază militară prevăzută şi cu lagăr de prizonieri în cel de Al Doilea Război Mondial, Campo păstrează aerul de epocă, multe dintre locuinţele şi magazinele sale funcţionând în foste cazarme, şi are circa 100 de locuitori, care şi-ar dori de la noul proprietar o sală de fitness, o spălătorie automată de haine şi o creşă. Preţul de vânzare va fi cuprins între 5,5 şi 6 milioane de dolari, estimează experţii imobiliari.</p>
    </article>
  </body>
</html>