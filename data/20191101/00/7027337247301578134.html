<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696285/%D8%AA%D8%A7%DA%A9%DB%8C%D8%AF-%D9%87%D9%86%D8%AF-%D9%88-%D8%A2%D9%84%D9%85%D8%A7%D9%86-%D8%A8%D8%B1-%D8%AD%D9%85%D8%A7%DB%8C%D8%AA-%DA%A9%D8%A7%D9%85%D9%84-%D8%A7%D8%B2-%D8%A8%D8%B1%D8%AC%D8%A7%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-01T00:00:00+00:00"/>
    <meta property="og:title" content="تاکید هند و آلمان بر حمایت کامل از برجام"/>
    <meta property="og:description" content="نارندرا مودی نخست وزیر هند و آنگلا مرکل صدر اعظم آلمان روز جمعه در بیانیه ای مشترک بر حمایت کامل دو کشور از توافق هسته ای ایران یا برجام تاکید کردند."/>
  </head>
  <body>
    <article>
      <h1>تاکید هند و آلمان بر حمایت کامل از برجام</h1>
      <address><time datetime="2019-11-01T00:00:00+00:00">01 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/10/1032427_707.jpg"/>
      </figure>
      <p>نارندرا مودی نخست وزیر هند و آنگلا مرکل صدر اعظم آلمان روز جمعه در بیانیه ای مشترک بر حمایت کامل دو کشور از توافق هسته ای ایران یا برجام تاکید کردند.</p>
      <p>به گزارش ایرنا؛ تارنمای "اردو پوینت" روز جمعه نوشت: در بیانیه مشترک هند و آلمان آمده است: مسائل مربوط به برجام باید به صورت صلح آمیز و از طریق مذاکره سیاسی حل شود.</p>
      <p>هند و آلمان همچنین در بیانیه خود با بیان این که ایران به توافق هسته ای پایبند باشد، افزودند:مسائل مهم مربوط به برجام باید به صورت صلح آمیز و از طریق مذاکره و اقدامات اعتماد سازی و همچنین تلاش برای کاهش تنش های موجود حل و فصل شوند.</p>
      <p>آنگلا مرکل صدر اعظم آلمان دیشب در سفری دو روزه وارد دهلی نو شد. وی امروز با نارندرا مودی نخست وزیر و رام نات کویند رییس جمهوری هند دیدار و گفت و گو کرد.</p>
    </article>
  </body>
</html>