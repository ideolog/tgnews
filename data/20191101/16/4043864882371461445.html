<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230762/"/>
    <meta property="og:site_name" content="Українська правда"/>
    <meta property="article:published_time" content="2019-11-01T16:29:47+00:00"/>
    <meta property="og:title" content="В Золотому завершилось розведення військ – штаб ООС"/>
    <meta property="og:description" content="У районі населеного пункту Золоте-4 Луганської області завершилось дзеркальне розведення сил та засобів."/>
  </head>
  <body>
    <article>
      <h1>В Золотому завершилось розведення військ – штаб ООС</h1>
      <address>
        <time datetime="2019-11-01T16:29:47+00:00">01 Nov 2019, 16:29</time>
      </address>
      <p>У районі населеного пункту Золоте-4 Луганської області завершилось дзеркальне розведення сил та засобів.</p>
      <p><b>Джерело: </b>Повідомлення прес-центру штабу ООС у <a href="https://www.facebook.com/pressjfo.news/videos/428320127874296/?__xts__%5b0%5d=68.ARCTQtiDXBA_uSg8UGVM7zTDs95ig0ObzAUEga_Ubvcav3L6VyNgGJOZ4oC-YZLVcvKUmgrd8jZShO_WFl-If4_2pqhFhTzP79s0A9sFCslHFa8eq7dJeZaQrBSA4mBhuf4vGI1Bx0dRy-3N_ets6ItvYdeX0tkIncYdMhR22nSvVF3Urai">Facebook</a></p>
      <p><b>Дослівно:</b> "Завершився етап розведення сил і засобів з обох сторін (дзеркально) на ділянці №2 у районі населеного пункту Золоте-4 Луганської області. Представники СММ ОБСЄ, зокрема і з використанням БПЛА, виконали верифікацію проведених нами заходів".</p>
      <p><b>Деталі: </b>Щодо загальної ситуації на лінії розмежування, вказується, що впродовж поточної доби збройні формування Російської Федерації та її найманці 5 разів порушили режим припинення вогню. Противник обстріляв позиції української армії з мінометів калібру 120 мм, а також гранатометів різних систем, великокаліберних кулеметів та стрілецької зброї. впродовж поточної доби втрат внаслідок обстрілів серед особового складу Об'єднаних сил не зафіксовано.</p>
      <p>
        <b>Передісторія:</b>
      </p>
      <ul>
        <li>Міністр оборони України Андрій Загороднюк в п'ятницю заявив, що в Петровському 30 жовтня зафіксовано обстріли, тому розведення сил і засобів на цій ділянці 4 листопада <a href="https://www.pravda.com.ua/news/2019/11/1/7230735/">не почнеться.</a></li>
        <li>29 жовтня голова МЗС України заявив, що процес розведення сил і засобів у Золотому <a href="https://www.pravda.com.ua/news/2019/10/29/7230368/">стартував.</a></li>
        <li>Спецпредставни голови ОБСЄ в Україні та в Тристоронньої контактній групі посол Мартін Сайдік підтвердив, що у Золотому <a href="https://www.pravda.com.ua/news/2019/10/29/7230416/">поновили розведення сил</a>.</li>
        <li>29 жовтня командувач Об’єднаних сил Володимир Кравченко повідомив, що розведення військ у районі Золотого-4 буде відбуватися <a href="https://www.pravda.com.ua/news/2019/10/29/7230420/">упродовж трьох діб.</a></li>
        <li>При цьому ще 27 жовтня повідомлялося про <a href="https://www.pravda.com.ua/news/2019/10/29/7230411/">обстріл бойовиків</a>"неподалік Золотого-4 (у межах ділянки розведення) – з великокаліберних кулеметів та іншої стрілецької зброї".</li>
        <li>29 жовтня у штабі ООС також повідомляли, що бойовики <a href="https://www.facebook.com/pressjfo.news/photos/a.364697644022858/698609393965013/?type=3&amp;theater">5 разів стріляли</a>в 5-ти кілометровій зоні біля ділянки розведення №2 (Золоте-4), але пізніше військові заявили, що обстріл "відбувся <a href="https://www.pravda.com.ua/news/2019/10/29/7230387/">не в зоні розведення</a> сил та засобів".</li>
        <li>Увечері 28 жовтня у напрямку Золотого-4 <a href="https://www.pravda.com.ua/news/2019/10/30/7230450/">стріляли по житлових будинках</a>, повідомляла й українська сторона Спільного центру з контролю та координації питань припинення вогню та стабілізації лінії розмежування сторін.</li>
      </ul>
      <p>
        <b>
          <i>Знати більше: </i>
        </b>
        <i>
          <b>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </b>
        </i>
      </p>
      <p>
        <b>
          <i>
            <a href="https://www.eurointegration.com.ua/articles/2019/09/19/7100928/">Українізація Штайнмаєра: як зробити ідею Кремля безпечною для України</a>
          </i>
        </b>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/10/25/7230081/"/>
        <a href="https://www.pravda.com.ua/news/2019/10/22/7229760/"/>
        <a href="https://www.pravda.com.ua/news/2019/10/22/7229715/"/>
      </related>
    </article>
  </body>
</html>