<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/ber-om-hjelp/71774404"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T16:09:24+00:00"/>
    <meta property="og:title" content="Ber om hjelp"/>
    <meta property="og:description" content="Klimatoppmøtet flyttes fra Chile til Spania, men Greta Thunberg har allerede seilt over Atlanterhavet. Nå spør om hun om hjelp til å rekke møtet i desember."/>
  </head>
  <body>
    <article>
      <h1>Ber om hjelp</h1>
      <h2>Klimatoppmøtet flyttes fra Chile til Spania, men Greta Thunberg har allerede seilt over Atlanterhavet. Nå spør om hun om hjelp til å rekke møtet i desember.</h2>
      <address><time datetime="2019-11-01T16:09:24+00:00">01 Nov 2019, 16:09</time> by <a rel="author">Kristian Tvedt</a></address>
      <p>Fredag ettermiddag ble det kjent at FNs klimatoppmøte (COP25) flyttes fra Santiago, Chile, til Madrid i Spania.</p>
      <p>Men klimaaktivisten Greta Thunberg har allerede krysset havet i utslippsfri seilbåt. Nå trenger hun en måte å komme seg tilbake på.</p>
      <p>- Ettersom COP25 offisielt flyttes fra Santiago til Madrid trenger jeg litt hjelp. Det viser seg at jeg har reist rundt halve verden, feil vei. Nå må jeg finne en måte å krysse Atlanteren på i november … Om noen kan hjelpe meg å finne transport ville jeg vært så takknemlig, skriver Thunberg på Twitter.</p>
      <figure>
        <iframe data-src="https://twitter.com/GretaThunberg/status/1190290034131267591?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Thunberg er nå i Los Angeles, hvor hun skal delta i klimademonstrasjonene til <i>Fridays for future</i>-bevegelsen Thunberg selv startet i fjor høst.</b>
      </p>
      <p>Klimatoppmøtet flyttes til Madrid, men tidsrommet er ikke endret: det vil pågå fra 2.-13. desember.</p>
      <p>I to uker har demonstrasjoner mot økonomisk ulikhet - <a href="https://www.bbc.com/news/world-latin-america-50123494">den høyeste blant alle OECD-land</a> - fylt Chiles hovedstad.</p>
      <p>Dette er årsaken til at president Piñera onsdag besluttet å avlyse det planlagte klimatoppmøtet.</p>
    </article>
  </body>
</html>