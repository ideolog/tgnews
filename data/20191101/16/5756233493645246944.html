<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619236/%D9%81%D8%B1%DB%8C%D8%A7%D8%AF%D9%87%D8%A7%DB%8C-%DA%A9%D8%B1%DB%8C%D9%85-%D8%A8%D8%A7%D9%82%D8%B1%DB%8C-%D8%A7%D8%B4%DA%A9-%D8%B9%D9%84%DB%8C%D9%BE%D9%88%D8%B1-%D8%B1%D8%A7-%D8%AF%D8%B1%D8%A2%D9%88%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T16:12:00+00:00"/>
    <meta property="og:title" content="فریادهای کریم باقری اشک علیپور را درآورد!"/>
    <meta property="og:description" content="رختکن پرسپولیس پس از تساوی این تیم با ماشین سازی تبریز لحظات پرالتهابی را سپری کرد که منشاء آن پنالتی علی علیپور و از دست رفتن این پنالتی با یک ضربه عجیب بود."/>
  </head>
  <body>
    <article>
      <h1>فریادهای کریم باقری اشک علیپور را درآورد!</h1>
      <address>
        <time datetime="2019-11-01T16:12:00+00:00">01 Nov 2019, 16:12</time>
      </address>
      <p>
        <i>رختکن پرسپولیس پس از تساوی این تیم با ماشین سازی تبریز لحظات پرالتهابی را سپری کرد که منشاء آن پنالتی علی علیپور و از دست رفتن این پنالتی با یک ضربه عجیب بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم فوتبال پرسپولیس در حالی مقابل ماشین سازی تبریز به تساوی بدون گل رسید که علی علیپور در دقیقه ۸۹ این دیدار، ضربه پنالتی خود را به صورت «چیپ» زد و حامد لک دروازه‌بان ماشین سازی به راحتی این پنالتی را مهار کرد.</p>
      <p>مهاجم پرسپولیس که در دقایق پایانی با بازوبند کاپیتانی شعار «حیا کن رها کن» را از تماشاگران حاضر درورزشگاه آزادی شنید، در رختکن این تیم هم مورد نقد کادرفنی قرار گرفت.</p>
      <figure>
        <img src="https://aftabnews.ir/files/fa/news/1398/8/10/353768_478.jpg"/>
      </figure>
      <p>علیپور پس از حضور در رختکن با فریادهای کریم باقری دستیار ایرانی گابریل کالدرون هم روبرو شد. باقری نسبت به نحوه پنالتی زدن علیپور واکنش تندی نشان داد و دلایل او را به خاطر زدن ضربه چیپ پرسید که با سکوت مهاجم پرسپولیس روبرو شد.</p>
      <p>باقری که فریادهای بلندش تمام شد فرصت را به گابریل کالدرون داد تا سرمربی آرژانتینی پرسپولیس نیز موضع دستیار خود را دنبال کند و علیپور را بابت نحوه زدن پنالتی پرسپولیس شماتت کند.</p>
      <p>کالدرون در همان رختکن، آب پاکی را روی دست علیپور ریخت و گفت: دیگر حق نداری پنالتی بزنی. با سرنوشت تیم بازی کردی.</p>
      <p>پس از ناراحتی اعضای کادر فنی از علی علیپور چند تن از بازیکنان قصد داشتند در جشن قهرمانی شرکت نکنند که با دستور افشین پیروانی و سید جلال حسینی تمام اعضای تیم به چمن آزادی بازگشتند تا در حضور طرفداران خود جشن قهرمانی بگیرند.</p>
      <p>علی علیپور هم که از شدت ناراحتی اشک می ریخت در رختکن ماند تا با هواداران معترض مواجه نشود.</p>
      <p>همچنین شجاع خلیل زاده نیز به دلیل تب و لرزی که داشت در رختکن ماند تا وضعیتش بدتر از این نشود.</p>
    </article>
  </body>
</html>