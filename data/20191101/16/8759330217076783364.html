<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901977/officieel-tunesisch-international-hassen-moet-cercle-behoeden-voor-degradatie.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T16:15:00+00:00"/>
    <meta property="og:title" content="OFFICIEEL: Ex-speler van OGC Nice moet Cercle Brugge helpen in degradatiestrijd"/>
    <meta property="og:description" content="Cercle Brugge heeft zich achterin nog versterkt. De club haalt met Iman Mouez Hassen een nieuwe doelman in huis. De 24-jarige Tunesische international heeft zijn handtekening gezet onder een verbintenis tot het einde van het seizoen met optie op een extra seizoen."/>
  </head>
  <body>
    <article>
      <h1>OFFICIEEL: Ex-speler van OGC Nice moet Cercle Brugge helpen in degradatiestrijd</h1>
      <address>
        <time datetime="2019-11-01T16:15:00+00:00">01 Nov 2019, 16:15</time>
      </address>
      <p>
        <b>Cercle Brugge heeft zich achterin nog versterkt. De club haalt met Iman Mouez Hassen een nieuwe doelman in huis. De 24-jarige Tunesische international heeft zijn handtekening gezet onder een verbintenis tot het einde van het seizoen met optie op een extra seizoen.</b>
      </p>
      <p>Dat maakt de Vereniging bekend via <i>de officiële kanalen</i>. Hassen was transfervrij en werd dus gratis aangetrokken door Cercle Brugge. Hij moet de Vereniging nu zien te helpen in de strijd tegen de degradatie.</p>
      <figure>
        <iframe src="https://www.youtube.com/embed/jZzsqs1yXlo" width="560" height="315" data-service="Youtube" scrolling="no"/>
      </figure>
      <p>Hassen eeft al een aardig palmares opgebouwd, onder meer met twaalf caps voor Tunesië. Hij heeft onder meer OGC Nice, Southampton en Châteauroux als ex-clubs. Sinds afgelopen zomer zit hij zonder club.</p>
      <p>Cercle begon aan het seizoen met Loïc Badiashile in doel, een huurling van AS Monaco. Toen die uitviel nam Hubert zijn plaats in, maar die gaf dinsdag nog een domme penalty weg tegen Moeskroen (2-2). Kersvers coach Bernd Storck zag op die manier zijn eerste zege in het water vallen.</p>
      <p>Cercle heeft overigens ook nog Merveille Goblet op de loonlijst staan. Hij speelde dit seizoen nog niet.</p>
      <figure>
        <iframe data-src="https://twitter.com/cercleofficial/status/1190283868257050625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>