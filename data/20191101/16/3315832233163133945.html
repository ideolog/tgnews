<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c06d596a8a54883f/concursul-de-proiecte-culturale-organizat-de-mecc-guvernul-a-dublat-suma-care-poate-fi-alocata-unui-proiect-castigator.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T16:23:08+00:00"/>
    <meta property="og:title" content="Concursul de proiecte culturale organizat de MECC: Guvernul a dublat suma care poate fi alocată unui proiect câștigător"/>
    <meta property="og:description" content="Guvernul a dublat suma maximă care poate fi alocată unui proiect câștigător în cadrul concursului de proiecte culturale organizat de Ministerul Educației, Culturii și Cercetării."/>
  </head>
  <body>
    <article>
      <h1>Concursul de proiecte culturale organizat de MECC: Guvernul a dublat suma care poate fi alocată unui proiect câștigător</h1>
      <address><time datetime="2019-11-01T16:23:08+00:00">01 Nov 2019, 16:23</time> by <a rel="author">Jurnal.md</a></address>
      <p>
        <b>Guvernul a dublat suma maximă care poate fi alocată unui proiect câștigător în cadrul concursului de proiecte culturale organizat de Ministerul Educației, Culturii și Cercetării.</b>
      </p>
      <p>Executivul a aprobat astăzi, 1 noiembrie, Regulamentul cu privire la modul de finanțare din bugetul de stat a proiectelor culturale desfășurate de organizațiile necomerciale. Documentul stabilește modul de susținere financiară din bugetul de stat a organizațiilor necomerciale din Republica Moldova.</p>
      <p>Dosarul pentru participare la concursul de proiecte culturale va conține următoarele documente: formularele privind solicitarea de participare la concurs; proiectul cultural; bugetul de venituri și cheltuieli al proiectului cultural; organizația necomercială; CV-ul managerului de proiect și a participanților la proiectul cultural; copia statutului organizației; dovada existenței surselor de finanțare proprii sau oferite de terți (scrisori de intenție, contracte de sponsorizare, alte forme de sprijin financiar); copiile situațiilor financiare pentru anul precedent; certificatul privind lipsa sau existența restanțelor față de buget; certificatul organului de conducere privind lipsa obligațiilor restante față de alte persoane fizice sau juridice ori bunuri urmărite în vederea executării silite.</p>
      <p>Regulamentul oferă posibilitatea participării la concurs a tuturor organizațiilor necomerciale, conform clasificării atribuite prin art. 180 din Codul civil nr.1107/2002, și nu doar a asociațiilor obștești. De asemenea, are loc creșterea cotei maxime acoperite de către minister de la 50% la 80% din costul proiectului, în limita plafonului de finanțare.</p>
      <p>Lansarea concursului de proiecte culturale pentru anul 2020 va fi anunțat după publicarea regulamentului în Monitorul Oficial.</p>
    </article>
  </body>
</html>