<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/legkoatletka-beh-romanchuk-viznana-naykraschoyu-sportsmenkoyu-zhovtnya-v-ukrayini-328152_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T16:02:00+00:00"/>
    <meta property="og:title" content="Легкоатлетка Бех-Романчук визнана найкращою спортсменкою жовтня в Україні"/>
    <meta property="og:description" content="Спорстменка вперше удостоїлася цієї нагороди."/>
  </head>
  <body>
    <article>
      <h1>Легкоатлетка Бех-Романчук визнана найкращою спортсменкою жовтня в Україні</h1>
      <h2>Спорстменка вперше удостоїлася цієї нагороди.</h2>
      <address>
        <time datetime="2019-11-01T16:02:00+00:00">01 Nov 2019, 16:02</time>
      </address>
      <p>Національний олімпійський комітет України визнав <b><a href="https://dt.ua/SPORT/beh-romanchuk-prinesla-ukrayini-drugu-medal-na-chs-z-legkoyi-atletiki-325518_.html">Марину Бех-Романчук</a></b> найкращою спортсменкою країни в жовтні, про що повідомляє офіційний сайт організації.</p>
      <p>Звання найкращого тренера місяця в Україні заслужив наставник Марини Вадим Крушинський.</p>
      <p>У жовтні Бех-Романчук виграла срібну медаль на чемпіонаті світу з легкої атлетики в катарській Досі.</p>
      <p>У п'ятій спробі в стрибках у довжину 24-річна легкоатлетка показала свій найкращий результат у сезоні – 6,92 м (особистий рекорд – 6,93).</p>
      <p>Бех-Романчук вперше в кар'єрі піднялася на п'єдестал чемпіонату світу. Два роки тому в Лондоні вона не зуміла кваліфікуватися до фіналу.</p>
      <p>Нагадаємо, найкращим спортсменом вересня в Україні був визнаний борець греко-римського стилю Жан Беленюк.</p>
      <p>Раніше повідомлялося про те, що <b><a href="https://dt.ua/SPORT/18-richna-ukrayinka-maguchih-viznana-naykraschoyu-molodoyu-legkoatletkoyu-yevropi-327491_.html">18-річна українка Магучих визнана найкращою молодою легкоатлеткою Європи</a></b>.</p>
      <footer>За матеріалами: <a href="https://dt.ua/go/aHR0cDovL25vYy11a3Iub3JnLw==">НОК України</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>