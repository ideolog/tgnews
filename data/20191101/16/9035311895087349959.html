<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/bm-assange-in-ingiltere-deki-tutukluk-sartlari-hayatini-tehlikeye-atiyor-wikileaks"/>
    <meta property="og:site_name" content="euronews"/>
    <meta property="article:published_time" content="2019-11-01T16:52:12+00:00"/>
    <meta property="og:title" content="BM raportörü: Assange'ın cezaevi koşulları hayatını tehdit ediyor"/>
    <meta property="og:description" content="Birleşmiş Milletler (BM), İngiltere'de tutuklu bulunan Wikileaks'in kurucusu Julian Assange'ın maruz kaldığı kötü koşullar nedeniyle hayatının tehlikeye girebileceğini açıkladı"/>
  </head>
  <body>
    <article>
      <h1>BM raportörü: Assange'ın cezaevi koşulları hayatını tehdit ediyor</h1>
      <address><time datetime="2019-11-01T16:52:12+00:00">01 Nov 2019, 16:52</time> by <a rel="author">Hüseyin Koyuncu</a></address>
      <p>Birleşmiş Milletler (BM), İngiltere'de tutuklu bulunan Wikileaks'in kurucusu Julian Assange'ın maruz kaldığı kötü koşullar nedeniyle hayatının tehlikeye girebileceğini açıkladı.</p>
      <p>BM'ye bağlı İşkence Özel Raportörü Nils Melzer, bugün yaptığı yazılı açılmada, "İnsanlık dışı veya onur kırıcı muamele maruz kalan Assange'ın hayatının tehlike altında olduğunun altını çizerek, İngiliz yönetiminden Wikileaks kurucusunun tutukluk şartlarını iyileştirme" çağrısında bulundu.</p>
      <p>Raportör, "Assange'ın mahkum halklarının göz ardı edilerek, baskı ve izolasyon ile gözetim altında tutulmaya devam ettiğini" ifade etti.</p>
      <p>Geçtiğimiz mayıs ayında, Nils Melzer WikiLeaks kurucusuna yaptığı ziyaretin ardından Assange’a hapishanede uygulanan kötü muameleyi kınamıştı.</p>
      <ul>
        <li>
          <a href="https://tr.euronews.com/2019/10/21/assangein-abd-ye-iade-davasinin-ertelenmesi-talebi-reddedildi">Assange'ın ABD'ye iade davasının ertelenmesi talebi reddedildi</a>
        </li>
        <li>
          <a href="https://tr.euronews.com/2019/06/13/ingiltere-icisleri-bakani-assangein-abd-ye-iade-kararini-onayladim">İngiltere İçişleri Bakanı: Assange'ın ABD'ye iade kararını onayladım</a>
        </li>
        <li>
          <a href="https://tr.euronews.com/2019/04/12/julian-assange-i-ne-bekliyor-wikileaks-yuzu-icin-kim-ne-diyor-abd-isvec-iade-tutuklandi">Julian Assange'ı tutuklandıktan sonra ne bekliyor? WikiLeaks'in popüler yüzü için kim ne diyor?</a>
        </li>
      </ul>
      <h3>Assange, 50 hafta hapse mahkum edildi</h3>
      <p>Assange, Haziran 2012'de hakkında tecavüz ve cinsel taciz suçlamalarıyla açılan davalar için İsveç'e iadesi gündemdeyken, Ekvador'un Londra Büyükelçiliğine sığınmıştı.</p>
      <p>Assange, 2012'den beri kaldığı Ekvador'un Londra Büyükelçiliğinden 11 Nisan'da çıkarılarak gözaltına alınmış ve "kefaletle serbest bırakılma şartlarını ihlal etmekten" tutuklanmıştı. Mahkeme, Assange'ı bu suçtan 50 hafta hapse mahkum <a href="https://tr.euronews.com/2019/05/24/abd-den-assange-a-17-yeni-suclama-assange-gazeteci-degil-wikileaks">etmişti.</a></p>
      <p>İngiltere'de mahkemenin, ABD'nin iade talebini kabul etmesi durumunda Assange'ın davayı üst mahkemeye ve oradan da Avrupa İnsan Hakları Mahkemesine taşıma imkanı bulunuyor. Uzmanlar, Assange'ın iade davasının 2 yıla kadar uzayabileceğini belirtiyor.</p>
      <p>Assange'ın kurduğu Wikileaks, 2010'da ABD'nin Irak ve Afganistan'da işlediği suçları da delillendiren çok sayıda gizli belgeyi yayımlamıştı.</p>
      <p>Assange, İngiltere'de en ağır suçluların bulunduğu hapishane olarak bilinen Belmarsh Hapishanesi'nde tutuluyor.</p>
      <p>Ek kaynaklar<b> • AFP</b></p>
    </article>
  </body>
</html>