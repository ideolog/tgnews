<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/595290/ellada-treis-anilikoi-oi-drastes-me-molotof-se-sxoliko-sygkrotima"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T16:24:00+00:00"/>
    <meta property="og:title" content="Ελλάδα: Τρεις ανήλικοι οι δράστες με μολότοφ σε σχολικό συγκρότημα"/>
    <meta property="og:description" content="Τρεις ανήλικοι μαθητές φέρονται ως οι δράστες της επίθεσης με μολότοφ σε σχολικό συγκρότημα της Πάτρας.                Τρεις ανήλικοι μαθητές..."/>
  </head>
  <body>
    <article>
      <h1>Ελλάδα: Τρεις ανήλικοι οι δράστες με μολότοφ σε σχολικό συγκρότημα</h1>
      <address><time datetime="2019-11-01T16:24:00+00:00">01 Nov 2019, 16:24</time> by <a rel="author">SigmaLive</a></address>
      <p>Τρεις ανήλικοι μαθητές φέρονται ως οι δράστες της επίθεσης με μολότοφ σε σχολικό συγκρότημα της Πάτρας.   </p>
      <p>           </p>
      <p>Τρεις ανήλικοι μαθητές φέρονται ως οι δράστες της επίθεσης με μολότοφ σε σχολικό συγκρότημα της Πάτρας, το πρωί της περασμένης Τρίτης. Πρόκειται για δύο μαθητές γυμνασίου, ηλικίας 14 και 16 ετών αντίστοιχα, καθώς και για έναν 17χρονο μαθητή λυκείου.</p>
      <p>Ειδικότερα, σύμφωνα με πληροφορίες, αξιωματικοί του τμήματος της Κρατικής Ασφάλειας, στο πλαίσιο των ερευνών που έκαναν για την υπόθεση, προσήγαγαν σήμερα το πρωί στην Ασφάλεια Πατρών τους τρεις μαθητές, σε βάρος των οποίων σχηματίσθηκε δικογραφία πλημμεληματικού χαρακτήρα, αλλά δεν συνελήφθησαν, λόγω παρέλευσης του αυτοφώρου.</p>
      <p>Όσον αφορά τα αίτια της επίθεσης στο σχολικό συγκρότημα, εξακολουθούν να παραμένουν υπό διερεύνηση.</p>
      <p>ΑΠΕ - ΜΠΕ</p>
    </article>
  </body>
</html>