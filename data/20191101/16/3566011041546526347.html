<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543918.html/%D8%B1%D9%88%D9%86%D8%A7%D9%84%D8%AF%D9%88-%DA%86%D9%82%D8%AF%D8%B1-%D8%A7%D8%B2-%D8%A7%DB%8C%D9%86%D8%B3%D8%AA%D8%A7%DA%AF%D8%B1%D8%A7%D9%85-%D8%AF%D8%B1%D8%A2%D9%85%D8%AF-%D8%AF%D8%A7%D8%B1%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T16:32:00+00:00"/>
    <meta property="og:title" content="رونالدو چقدر از اینستاگرام درآمد دارد؟"/>
    <meta property="og:description" content="فوق‌ستاره پرتغالی یوونتوس تنها ۴۳ میلیون یورو در ۲ ماه اخیر از اینستاگرام درآمد داشته است."/>
  </head>
  <body>
    <article>
      <h1>رونالدو چقدر از اینستاگرام درآمد دارد؟</h1>
      <address>
        <time datetime="2019-11-01T16:32:00+00:00">01 Nov 2019, 16:32</time>
      </address>
      <p>فوق‌ستاره پرتغالی یوونتوس تنها ۴۳ میلیون یورو در ۲ ماه اخیر از اینستاگرام درآمد داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ در میان تمامی کاربران سایت <b>اینستاگرام</b>، <b>کریستیانو رونالدو </b>بازیکنی است که بیشترین درآمد را از گذاشتن هر عکس در صفحه شخصی خود کسب می‌کند.</p>
      <p>طبق اعلام سایت «The Team» درآمدهایی که مهاجم پرتغالی تیم فوتبال یوونتوس از انتشار پیام‌های تبلیغاتی در صفحه شخصی‌اش کسب می‌کند، ‌حتی از حقوقی که از یوونتوس می‌گیرد هم بیشتر است. طبق آمارهای منتشر شده براساس اطلاعات ارائه شده از سوی اینستاگرام، کاپیتان تیم ملی پرتغال در دو ماه اخیر مبلغی نزدیک به ۴۳ میلیون یورو بابت انتشار مجموعاً ۴۹ مورد تبلیغ در صفحه شخصی‌اش در اینستاگرام دریافت کرده و این در حالی است که او از یوونتوس به ازای هر سال ۳۰ میلیون یورو حقوق می‌گیرد.</p>
      <p>در میان تمام کابران سایت اینستاگرام، کریستیانو رونالدو با ۱۸۸ میلیون دنبال کننده، پرطرفدارترین شخص است که از این حیث بالاتر از دیگر ستاره‌های دنیای فوتبال از جمله لیونل مسی یا نیمار قرار می‌گیرد. تنها از سال ۲۰۱۶ به بعد بیش از ۱۰۰ میلیون نفر به تعداد دنبال‌کنندگان رونالدو اضافه شده‌اند که همین موضوع سبب شد، او به صدر رده‌بندی پرطرفدارترین افراد در اینستاگرام صعود کند.</p>
      <p>لوئیز کوریا، مسئول امور بازرگانی و عقد قراردادهای تبلغاتی کریستیانو رونالدو در گفت‌وگو با نشریه اکیپ فرانسه با اعلام میزان درآمدهای این ستاره پرتغالی، استراتژی کسب درآمد توسط این بازیکن پرتغالی در شبکه‌های اجتماعی را توضیح داد که یکی از آنها انتشار پیام‌ها به صورت روزانه با زیرنویس‌هایی به زبان‌های انگلیسی، پرتغالی یا ایتالیایی بسته به محتوای آنها بوده است. او گفت: ما تلاش می‌کنیم که در انتشار تصاویر مرتبط با فوتبال، تصاویر شخصی‌تر و تصاویر تبلیغاتی تعادل را برقرار کنیم.</p>
    </article>
  </body>
</html>