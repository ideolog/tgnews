<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/ryaboshapka_kazhe_shcho_spokiyno_stavytsya_do_initsiatyvy_yogo_vidstavky_1681713"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:04:00+00:00"/>
    <meta property="og:title" content="Рябошапка каже, що спокійно ставиться до ініціативи його відставки"/>
    <meta property="og:description" content="Генеральний прокурор України Руслан Рябошапка заявляє, що спокійно ставиться до ініціативи його відставки, яку озвучив народний депутат фракції &quot;Слуга народу&quot; Олександр Дубінський."/>
  </head>
  <body>
    <article>
      <h1>Рябошапка каже, що спокійно ставиться до ініціативи його відставки</h1>
      <address>
        <time datetime="2019-11-01T16:04:00+00:00">01 Nov 2019, 16:04</time>
      </address>
      <p>
        <b>Генеральний прокурор України Руслан Рябошапка заявляє, що спокійно ставиться до ініціативи його відставки, яку озвучив народний депутат фракції "Слуга народу" Олександр Дубінський.</b>
      </p>
      <p>"Насправді ніякої реакції немає: професійна і спокійна", – сказав Рябошапка журналістам у п’ятницю в Києві, <a href="https://ua.interfax.com.ua/news/political/622148.html">повідомляє</a> Інтерфакс-Україна. </p>
      <p>Він додав, якщо підписів буде достатньо, щоб спілкуватися в парламенті, то я прийду. </p>
      <p>"А поки що навіть немає про що говорити", – додав генпрокурор.</p>
      <p>Відповідаючи на запитання про те, чи відома йому причина, через яку у ВР ініціюють його відставку, Рябошапка сказав: "Напевно, хтось не задоволений тим, що ми робимо. Напевно, реформи, які ми зараз проводимо, зачіпають чиїсь інтереси, й люди відчувають, що збільшуються ризики для них, тому вони вживають заходів, щоб погані наслідки для них не настали".</p>
      <p>Раніше, генеральний прокурор Руслан Рябошапка <a href="https://zik.ua/news/2019/10/31/genprokuror_zayavyv_pro_tysk_portnova_ta_dubinskogo_1680345">заявив</a>, що наразі спостерігає за тим, що відбувається, і це абсолютно не впливає на його дії і плани.</p>
      <p>Про це він сказав, відповідаючи на запитання щодо того, чи відчуває він тиск з боку Андрія Портнова, і таких депутатів, як Олександр Дубінський і Максим Бужанський, повідомляє Укрінформ.</p>
      <p>«Що значить «відчуваю тиск»? Я спостерігаю за тим, що відбувається. Сказати, що це мене особливо засмучує – я не скажу. На мої дії, плани, вчинки це не впливає абсолютно. Нам треба робити своє, те, що ми вважаємо за потрібне», – сказав Рябошапка.</p>
      <related>
        <h4>читайте також</h4>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/10/31/ryaboshapka_u_vr_poyasnyv_u_chomu_same_zvynuvachuietsya_yaroslav_dubnevych_1680609"/>
        <a href="https://zik.ua/news/2019/10/31/genprokuror_zayavyv_pro_tysk_portnova_ta_dubinskogo_1680345"/>
      </related>
    </article>
  </body>
</html>