<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-viznav-konstituciynim-zakonoprojekt-pro-skasuvannya-advokatskoji-monopoliji-637082.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T16:24:42+00:00"/>
    <meta property="og:title" content="Суд визнав конституційним законопроєкт про скасування адвокатської монополії"/>
    <meta property="og:description" content="КСУ схвалив розширення кола осіб, які мають право на представництво в суді"/>
  </head>
  <body>
    <article>
      <h1>Суд визнав конституційним законопроєкт про скасування адвокатської монополії</h1>
      <address>
        <time datetime="2019-11-01T16:24:42+00:00">01 Nov 2019, 16:24</time>
      </address>
      <h4>КСУ схвалив розширення кола осіб, які мають право на представництво в суді</h4>
      <p>Конституційний суд визнав таким, що відповідає Конституції, законопроєкт про скасування адвокатської монополії.</p>
      <p>Висновок суду <a href="http://www.ccu.gov.ua/novyna/ksu-nadav-vysnovok-u-spravi-shchodo-skasuvannya-advokatskoyi-monopoliyi">опублікований</a> на його сайті.</p>
      <p>У ньому йдеться, що законопроєкт «№ 1013» розширює можливості здійснення представництва в суді.</p>
      <p>Також зазначається, що поняття «надання професійної правничої допомоги» не тотожне поняттю «представництво особи в суді».</p>
      <p>«Надання професійної правничої допомоги здійснюють адвокати, натомість представництво особи у суді може бути здійснене за вибором особи адвокатом або іншим суб’єктом», — йдеться у висновку.</p>
      <p>КС визнав, що запропонований документ не передбачає скасування чи обмеження прав і свобод людини і громадянина та не спрямований на ліквідацію незалежності чи на порушення територіальної цілісності України.</p>
      <p>Висновок Конституційного Суду України є обов’язковим, остаточним та таким, що не може бути оскаржено.</p>
      <p>Тепер парламент зможе розглянути цей законопроєкт.</p>
      <p>3 вересня Верховна <a href="https://glavcom.ua/country/society/do-konstituciynogo-sudu-nadiyshlo-zvernennya-radi-z-semi-zakonoproektiv-623832.html">Рада відправила законопроєк</a>т про скасування адвокатської монополії до Конституційного суду. Він передбачає зокрема зміну в Основному законі положення, що «виключно адвокат здійснює захист особи від кримінального обвинувачення».</p>
      <p>В асоціації адвокатів вважають, що скасування адвокатської монополії «може знищити систему правосуддя».</p>
      <p>Адвокатська монополія була введена в 2016 році у рамках судової реформи екс-президента Петра Порошенка.</p>
      <p>Відповідно до неї, з 1 січня 2019 року інтереси громадян в судах всіх інстанцій могли надавати виключно адвокати.</p>
      <related>
        <a href="https://glavcom.ua/news/zjizd-obrav-drugogo-suddyu-konstituciynogo-sudu-636520.html"/>
        <a href="https://glavcom.ua/news/zjizd-obrav-novu-suddyu-konstituciynogo-sudu-636271.html"/>
        <a href="https://glavcom.ua/news/konstituciyniy-sud-rozglyane-zakonnist-pozbavlennya-yanukovicha-zvannya-prezidenta--635814.html"/>
      </related>
    </article>
  </body>
</html>