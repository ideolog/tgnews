<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/prystajko-zayavyv-shho-rosiya-hoche-zirvaty-normandskyj-samit-obstrilamy-petrivskogo/"/>
    <meta property="og:site_name" content="Рубрика"/>
    <meta property="article:published_time" content="2019-11-01T16:17:35+00:00"/>
    <meta property="og:title" content="Пристайко заявив, що Росія хоче зірвати нормандський саміт обстрілами Петрівського"/>
    <meta property="og:description" content="Росія хоче зірвати проведення саміту в нормандському форматі за допомогою обстрілів на ділянці розведення в Петрівському. Про це повідомив міністр закордонних справ України Вадим Пристайко під час прес-конференції, передає РБК-Україна. За словами глави МЗС, в даний момент дата проведення нормандської зустрічі залежить лише від Росії, так як українська сторона виконує всі домовленості. Він додав, що однією з […]"/>
  </head>
  <body>
    <article>
      <h1>Пристайко заявив, що Росія хоче зірвати нормандський саміт обстрілами Петрівського</h1>
      <address><time datetime="2019-11-01T16:17:35+00:00">01 Nov 2019, 16:17</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/07/55881994e3fc690b7c7ac722f7a7d9fc_1563272362_extra_large-620x420.jpg"/>
      </figure>
      <p>Вадим Пристайко - МЗС<br/><b><b>Росія хоче зірвати проведення саміту в нормандському форматі за допомогою обстрілів на ділянці розведення в Петрівському.</b></b></p>
      <p>Про це повідомив міністр закордонних справ України Вадим Пристайко під час прес-конференції, передає <a href="https://www.rbc.ua/ukr/news/rossiya-hochet-sorvat-normandskiy-sammit-1572614421.html">РБК-Україна</a>.</p>
      <p>За словами глави МЗС, в даний момент дата проведення нормандської зустрічі залежить лише від Росії, так як українська сторона виконує всі домовленості. Він додав, що однією з домовленостей є розведення сил на Донбасі, процес якого зривають незаконні збройні формування РФ.</p>
      <p>“Ви пам’ятаєте, домовленостей було фактично дві – визнання формули Штайнмаєра … і розведення в трьох ділянках. Сьогодні ми підходимо до розведення в останній третій ділянці (в Петрівському – ред.), тобто в принципі створюємо всі необхідні умови. На жаль, обстріли свідчать про те, що одна із сторін не хоче цього прогресу, тому що це останній крок перед зустріччю (в нормандському форматі – ред.)”, – заявив він.</p>
      <related>
        <h4>Читайте також</h4>
        <a href="https://rubryka.com/2019/11/01/minoborony-u-petrivskomu-buly-obstrily-rozvedennya-vijsk-vidkladayetsyasya/"/>
      </related>
      <p>Також Пристайко нагадав, що під час нещодавньої розмови українського президента Володимира Зеленського з канцлером Німеччини Ангелою Меркель обговорювалася конкретна дата проведення нормандського саміту.</p>
      <p>“І ми, французи і німці маємо готовність зустрітися найближчим часом, це залежить від російської сторони. На сьогодні ви бачите по їхній риториці, що все зсувається до того, що ми все ж таки найближчим часом зустрінемося”, – додав міністр.</p>
    </article>
  </body>
</html>