<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/garyachi_sms_pro_shcho_perepysuyutsya_narodni_deputaty_v_zali_zasidan_1681663"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:00:00+00:00"/>
    <meta property="og:title" content="Гарячі sms: Про що переписуються народні депутати в залі засідань"/>
    <meta property="og:description" content="Верховна Рада України – безпосереднє місце роботи народних депутатів. Проте на робочому місці нардепи займаються не тільки законотворчістю, а й нерідко вирішують свої особисті питання, у тому числі переписуючись в мобільних додатках і не тільки. Так, деяких депутатів журналісти підловили на досить пікантному спілкуванні, яке велося навіть під час голосування."/>
  </head>
  <body>
    <article>
      <h1>Гарячі sms: Про що переписуються народні депутати в залі засідань</h1>
      <address>
        <time datetime="2019-11-01T16:00:00+00:00">01 Nov 2019, 16:00</time>
      </address>
      <p>
        <b>Верховна Рада України – безпосереднє місце роботи народних депутатів. Проте на робочому місці нардепи займаються не тільки законотворчістю, а й нерідко вирішують свої особисті питання, у тому числі переписуючись в мобільних додатках і не тільки. Так, деяких депутатів журналісти підловили на досить пікантному спілкуванні, яке велося навіть під час голосування.</b>
      </p>
      <p>Розповідаємо, хто з народних депутатів "засвітився" з інтимною перепискою.</p>
      <p>
        <b>Всі "захоплення" Богдана Яременка</b>
      </p>
      <p>Днями журналісти видання <a href="https://bykvu.com/ua/bukvy/chas-100-na-zasedanii-rady-sluga-naroda-jaremenko-dogovarivalsja-o-vstreche-s-prostitutkoj/">Букви</a> оприлюднили переписку народного депутата Богдана Яременка, в якій він спілкувався з дівчиною стосовно інтимної зустрічі.</p>
      <p>Яременко: … умови зустрічі з тобою?</p>
      <p>Дівчина: Привіт. Місце твоє. Секс захищений, класика і орал. Анальний – табу. Час – 100 доларів. Дві години – 150. На ніч не залишаюся. Побажання можна.</p>
      <figure>
        <img src="https://zik.ua/gallery/photo/4/other/4_1292286007.jpg"/>
        <figcaption>Букви</figcaption>
      </figure>
      <p>З інших фото видно, що нардеп цікавився профілем дівчини на ім’я Аліна, 32, на одному із сайтів знайомств. До того ж, оприлюднили і відео – як нардеп переглядав фото дівчат в Tinder, та фото <a href="https://zik.ua/news/2019/10/30/yaremenko_prodovzhuie_seksperepysky_i_mandat_skladaty_ne_zbyraietsya_1680053">листування ще з двома дівчатами.</a></p>
      <p>Сам народний обранець спочатку стверджував, що це такий протест проти <a href="https://zik.ua/news/2019/10/30/lystuvannya_nespravzhnie_ya_navmysne_zrobyv_tse__kuleba_pro_intymnu_1679893">неетичної роботи журналістів</a> у Верховній Раді, а потім <a href="https://zik.ua/news/2019/10/30/yaremenko_vybachyvsya_pered_simieyu_ta_pravlyachoyu_vladoyu_za_skandal_iz_1680107">вибачився за свою поведінку</a> в залі засідань.</p>
      <p>Проте виявилося, що переписку дещо інтимного характеру Яременко вів не вперше. За цим заняттям у Верховній Раді журналісти помітили його ще у вересні, проте публікувати фото відразу не стали. Листування 29 жовтня стало завершальним доказом.</p>
      <p>Так, 29 жовтня нардеп <a href="https://zik.ua/news/2019/10/31/pid_chas_golosuvannya_samotnya_matir_18richna_divchyna_ta_inshi_seksualni_1681077">погоджував зустріч з дівчиною</a> найближчими днями. "Вітаю. Я не лише не передумав, але ще в суботу запропонував зустрітися і перейти для полегшення спілкування в Вотсап або Вайбер. Навіть телефон залишив. Зустрітися можемо завтра ввечері або в четвер…", – пише нардеп.</p>
      <figure>
        <img src="https://zik.ua/gallery/photo/1/3/13_293682811.jpg"/>
        <figcaption>Переписка Яременко</figcaption>
      </figure>
      <p>Водночас парламентар спілкувався з дівчиною, яка в месенджері Facebook була підписана як Анна Степаницька. Дівчина надіслала нардепу фотографію і похвалилася, що купила "комбез".</p>
      <p>Анна: Я ж комбез купила</p>
      <p>Яременко: Непогано. Треба з тебе більше леді робити.</p>
      <p>Анна: Я ж і так леді)))</p>
      <p>Яременко: Потрібно і виглядати як леді ... (почав писати нардеп, але передумав і стер повідомлення).</p>
      <figure>
        <img src="https://zik.ua/gallery/photo/1/2/12_1344805661.jpg"/>
        <figcaption>Богдан Яременко</figcaption>
      </figure>
      <p>А ось допомогти дівчині, з якою раніше зустрічався, Яременко відмовився.<br/>Галина: Парадне відкрите, піднімайся на 9 поверх, повертай наліво, 105 кв.</p>
      <p>Галина (16 вересня): Привітик. Гарного легкого тобі дня і три смайла поцілунку.</p>
      <p>Яременко: Взаємно, сонечко</p>
      <p>Галина: Привіт. Я знову прошу тебе про допомогу. Я знаю, що, можливо, набридла тобі своїми проблемами. Але це мрія всього мого життя, будь ласка, допоможи, ти знаєш, я живу на зйомній квартирі, є можливість мати свою квартиру. Мені треба $10 000, щоб у мене був дах над головою з дочкою, для мене це так важливо, я готова заради цього на все! На будь-які твої умови, будь ласка, допоможи мені.</p>
      <figure>
        <img src="https://zik.ua/gallery/photo/1/6/16_1022320860.jpg"/>
        <figcaption>Яременко</figcaption>
      </figure>
      <p>
        <b>Хто ще "засвітився" з інтимною перепискою в Раді</b>
      </p>
      <p>За трохи більше ніж два місяці роботи парламенту нового скликання смартфони народних депутатів частенько потрапляли під об’єктив камер журналістів. Можливо, нардепи ще не звикли до прискіпливої уваги з балконів і займаються на робочому місці тим, чим вважають за потрібне.</p>
      <p>Так, приміром, народна депутатка від "Слуги народу" Олена Криворучкіна 3 вересня після голосування за зняття депутатської недоторканості вела інтимну переписку з абонентом "Коханий", пише "Страна".</p>
      <p>Той, хто підписаний ніжно "Коханий", писав Кріворучкіній транслітом (передача тексту за допомогою чужого алфавіту - Ред.). Далі текст діалогу:</p>
      <p>Коханий: - Кнопочка зелена, де ти? Лен, розлюбила мене, напевно.</p>
      <p>Кріворучкіна: - Я люблю тебе. Сильно, сильно, сильно. Навіть не сподівайся, що розлюбила.</p>
      <p>Коханий: - Кнопочка любить, я знаю. А ти не знаю.</p>
      <p>Кріворучкіна: - Знаєш, знаєш.</p>
      <p>Коханий: - Лен, ти де?</p>
      <p>Кріворучкіна: - Недоторканність зняли. Тепер хочу кохатися з тобою день і ніч. Я на засіданні Верховної Ради.</p>
      <p>На цьому моменті Олена перевернула свій телефон.</p>
      <figure>
        <img src="https://zik.ua/gallery/photo/1/5/1547.png"/>
        <figcaption>Переписка Олени Криворучкіної. Фото "Страна"</figcaption>
      </figure>
      <p>Інший депутат від "Слуги народу" Анатолій Остапенко теж вів цікаву переписку. Проте його співрозмовником виявився чоловік. Фото, яке це підтверджує, з’явилося в соцмережі. "Депутат від "Слуги народу" Анатолій Остапенко вирішує важливі державні питання під час засідання Верховної Ради. Здавалося б, нічого незвичайного, якби співрозмовника депутата не звали Олексієм", – написав Олександр Волков у <a href="https://www.facebook.com/anon.wm/posts/2572966972939584">Facebook</a>.</p>
      <p>Так, між двома чоловіками нібито відбувся такий діалог:</p>
      <p>Л. Сильченко: Зараз у Києві.</p>
      <p>А. Остапенко: Привіт. На завтра.</p>
      <p>Л. Сильченко: У костюмі з метеликом?</p>
      <p>А. Остапенко: Ні, в трусах.</p>
      <p>Л. Сильченко: Трах*ти себе не дам.</p>
      <p>А. Остапенко: Смішно.</p>
      <figure>
        <img src="https://zik.ua/gallery/photo/1/5/1547_1897518954.jpg"/>
        <figcaption>Переписка Анатолія Остапенка. Фото: Facebook.com</figcaption>
      </figure>
      <p>
        <b>Які ще теми обговорюють нардепи в sms</b>
      </p>
      <p>За допомогою месенджерів та мобільних додатків спілкуються нардепи і на інші теми – обговорюють час та місце зустрічі фракції, проблеми щодо голосування та інші питання.</p>
      <p>Приміром, в чаті "Зе!депутат" обговорювали робочі питання. "Друзі, ще раз отримали підтвердження прямо у Генпрокурора, що безпосередньо в залі Дубневича затримувати не будуть", – йдеться в одному з повідомлень в чаті, повідомляє видання "<a href="https://bykvu.com/ua/bukvy/dubnevicha-ne-planirujut-zaderzhivat-v-zale-zasedanij-vr-perepiska/">Букви</a>".</p>
      <figure>
        <img src="https://zik.ua/gallery/photo/6/9/69857.jpg"/>
        <figcaption>Переписка в чаті Зе!депутат. Фото: Yan Dobronosov / Facebook</figcaption>
      </figure>
      <p>А народна депутатка від "Слуги народу" Ліза Богуцька повідомляла комусь, чому залишили на посту міністра МВС Арсена Авакова, пише "<a href="https://strana.ua/news/219391-u-zelenskoho-reshili-ostavit-avakova-ministrom-mvd-iz-za-perevorota-kotoryj-hotovit-poroshenko.html">Страна</a>".</p>
      <p>У листуванні такі слова: "Леночка, я напишу пізніше про це пост. Уявляю собі атаку ФБ на всю фракцію СН. Хочу тільки тобі написати - ми залишаємо Авакова. Іншого шляху немає. Порошенко готує переворот. І дуже серйозно готує. Він чекає, що ми відправимо Авакова у відставку, щоб відразу почати. Сьогодні, швидше за все, знімемо недоторканність. Але залишимо міністра МВС. Я засмучена дуже, але іншого шляху поки немає. Він залишиться до грудня. Саме на грудень Петя готує путч".</p>
      <figure>
        <img src="https://zik.ua/gallery/photo/4/8/487.png"/>
        <figcaption>Повідомлення від Лізи Богуцької. Фото: Страна</figcaption>
      </figure>
      <p>Нагадаємо, що такі інциденти траплялися і з народними депутатами минулого скликання Верховної Ради. Так, нардеп від "Самопомочі" Андрій Мірошник пішов у відставку через переписку, в якій він планував відпустку на Мальдівах вартістю понад 10000 євро. Також він під час засідань переписувався зі своєю коханкою.</p>
      <related>
        <h4>читайте також</h4>
        <a href="https://zik.ua/news/2019/11/01/rankove_zasidannya_verhovnoi_rady__onlayntranslyatsiya_1681065"/>
        <a href="https://zik.ua/news/2019/11/01/razumkov_zakryv_rankove_zasidannya_rady_1681633"/>
        <a href="https://zik.ua/news/2019/11/01/razumkov_vidkryv_rankove_zasidannya_rady_1681351"/>
        <a href="https://zik.ua/news/2019/11/01/plan_roboty_rady_na_1_lystopada_falsyfikatsiya_likarskyh_zasobiv_ta_1681063"/>
      </related>
    </article>
  </body>
</html>