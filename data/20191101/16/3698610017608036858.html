<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kreml-vidreaguvav-na-zayavu-ukrayinskogo-ministra-schodo-reparaciy-rosiyi-za-donbas-328150_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T16:00:00+00:00"/>
    <meta property="og:title" content="Кремль відреагував на заяву українського міністра щодо репарацій Росії за Донбас"/>
    <meta property="og:description" content="У Путіна не вважають, що ця заява вдала."/>
  </head>
  <body>
    <article>
      <h1>Кремль відреагував на заяву українського міністра щодо репарацій Росії за Донбас</h1>
      <h2>У Путіна не вважають, що ця заява "вдала".</h2>
      <address>
        <time datetime="2019-11-01T16:00:00+00:00">01 Nov 2019, 16:00</time>
      </address>
      <p>Спікер президента РФ Дмитро Пєсков відреагував на заяву міністра інфраструктури України Владислава Криклія про те, що <b><a href="https://dt.ua/UKRAINE/pislya-deokupaciyi-donbasu-rosiya-povinna-viplatiti-ukrayini-reparaciyi-krikliy-328070_.html">після деокупації Донбасу Росія повинна виплатити Україні репарації</a></b>, назвавши слова українського чиновника "невдалим".</p>
      <p>"Ми не відносимо цю заяву до розряду вдалих", - сказав Пєсков в коментарі російським державним медіа.</p>
      <p>Нагадаємо, раніше в команді Зеленського критикували "непрацюючі" Мінські угоди й анонсували заміну українських перемовників у Тристоронній контактній групі для "пожвавлення".</p>
      <p>Але останнім часом ставлення до "Мінську" змінилося: Україна <b><a href="https://dt.ua/POLITICS/opublikovano-listi-z-pidpisanoyu-v-minsku-formuloyu-shtaynmayera-325113_.html">підписала і готується імплементувати "формулу Штайнмаєра"</a></b>, в Луганській області, попри обстріли бойовиків, відбувається <b><a href="https://dt.ua/UKRAINE/shtab-oos-nazvav-chas-i-datu-rozvedennya-v-zolotomu-327719_.html">розведення сил і засобів</a></b>, розробляється <b><a href="https://dt.ua/POLITICS/zelenskiy-ne-znaye-yakim-bude-noviy-zakon-pro-osobliviy-status-donbasu-327140_.html">новий закон про особливий статус ОРДЛО</a></b>.</p>
      <p><b><a href="https://dt.ua/POLITICS/putin-vimagatime-zaliznih-garantiy-formuli-shtaynmayera-na-samiti-normandskoyi-chetvirki-323511_.html">Реалізації "формули" для розблокування саміту в "нормандському форматі" вимагає РФ</a></b>. Відведення українських військ від лінії розмежування також є однією з умов Кремля <a href="https://dt.ua/POLITICS/kreml-nazvav-rozvedennya-sil-v-donbasi-peredumovoyu-dlya-zustrichi-lideriv-normandskoyi-chetvirki-327586_.html"><b>для проведення саміту</b></a>. При цьому гарантувати дзеркальне відведення окупаційних військ у Кремлі відмовилися.</p>
      <p>Підписання "формули Штайнмаєра" <a href="https://dt.ua/UKRAINE/na-bankoviy-i-maydani-prohodyat-mitingi-proti-formuli-shtaynmayyera-325085_.html"><b>спровокувало масові протести</b></a> у Києві та інших українських містах, проти виступила низка обласних і міських рад. А <b><a href="https://dt.ua/UKRAINE/v-zolotomu-obstrilyali-dobrovolciv-z-yakim-sperechavsya-zelenskiy-zmi-327668_.html">проти відведення українських військових - ветерани і добровольці російсько-української війни</a> </b>та мирні жителі прифронтових населених пунктів.</p>
      <p>Активісти вважають такі дії влади капітуляцією у війні з Росією, офіційний Київ пояснює їх пошуком шляхів мирного врегулювання ситуації в Донбасі.</p>
      <p>Докладніше читайте у статтях Тетяни Силіної "<a href="https://dt.ua/internal/formula-viboru-324157_.html"><b>Формула вибору</b></a>", Костянтина Єлісєєва <b><a href="https://dt.ua/internal/diyavol-u-formuli-325159_.html">"Диявол – у формулі"</a></b> та Юрія Бутусова "<b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">Війна Зеленського: чи можна зупинити Путіна розведенням?</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>