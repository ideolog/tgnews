<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/policiya-viyavila-shron-iz-zbroyeyu-kilera-yakiy-vlashtuvav-strilyaninu-v-harkovi-328155_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T16:26:00+00:00"/>
    <meta property="og:title" content="Поліція виявила схрон із зброєю кілера, який влаштував стрілянину в Харкові"/>
    <meta property="og:description" content="Між іншим в схроні був і гранатомет.  "/>
  </head>
  <body>
    <article>
      <h1>Поліція виявила схрон із зброєю кілера, який влаштував стрілянину в Харкові</h1>
      <h2>Між іншим в схроні був і гранатомет.  </h2>
      <address>
        <time datetime="2019-11-01T16:26:00+00:00">01 Nov 2019, 16:26</time>
      </address>
      <p>В Харкові правоохоронці знайшли ящик із набоями та гранатомет РПГ. Як зазначають в поліції, зброя, ймовірно, належала причетним до <a href="https://dt.ua/UKRAINE/u-harkovi-strilyali-v-kriminalnogo-avtoriteta-i-kolishnogo-oplotivcya-zmi-327340_.html"><b>перестрілки в місті минулого тижня, 25 жовтня</b></a>.</p>
      <p>На слід схрону зі зброєю правоохоронців вивів службовий собака під час додаткового дослідження ділянок у садовому кооперативі, які є у власності головного фігуранта кримінального провадження за фактом стрілянини по вулиці Клочківській в Харкові. Для дослідження усієї вилученої зброї призначено комплексну судову експертизу.</p>
      <p>Нагадаємо, 25 жовтня у Харкові сталася перестрілка, в результаті якої один із чоловіків загинув, інший отримав тяжкі травми. Поліцейські терміново організували пошукові заходи та через півгодини вийшли на слід зухвалого зловмисника. Але затримати його не вдалося – чоловік підірвав себе гранатою.</p>
      <p>Як згодом зазначили в поліції, <a href="https://dt.ua/UKRAINE/ce-bula-banditska-rozbirka-v-policiyi-harkova-pidtverdili-zv-yazok-dvoh-incidentiv-327345_.html"><b>стрілянина була так званою "розборкою криміналітету</b></a>" та спробою вбивства одного із постраждалих.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>