<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424908/posothta-50-gram-agoyrelaioy-hmerhsiws-symballei-sthn-prolhpsh-emfanishs-ths-nosoy-alzheimer"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T16:05:02+00:00"/>
    <meta property="og:title" content="Ποσότητα 50 γραμ. αγουρέλαιου ημερησίως συμβάλλει στην πρόληψη εμφάνισης της νόσου Alzheimer"/>
    <meta property="og:description" content="Η προσωπικότητα και η μεγάλη αξία του ιατροΥ και ανθρΩΠου με κεφαλαία γράμματα κ. Αν. Πλατή είναι γνωστή σε όλους μας όχι μόνο σε τοπικό επίπεδο, αλλά και εντός και εκτός Ελλάδος και είναι αλήθεια ότι έχει τη δημόσια αναγνώριση για το πολύ σημαντικό και πολύπλευρο έργο του ως ψυχιάτρου και προέδρου της εταιρείας “ΠΑΝΑΚΕΙΑ”, και τον συνεχή αγώνα του για να προλάβει το Alzheimer, ένα πολύ ενδιαφέρον άρθρο του στη “ΡΟΔΙΑΚΗ”, από το οποίο αντλώ διδάγματα, πληροφορίες."/>
  </head>
  <body>
    <article>
      <h1>Ποσότητα 50 γραμ. αγουρέλαιου ημερησίως συμβάλλει στην πρόληψη εμφάνισης της νόσου Alzheimer</h1>
      <h2>Από το άρθρο του Δρ. Αναστ. Πλατή, ψυχιάτρου, προέδρου της εταιρείας “ΠΑΝΑΚΕΙΑ” στη “Ροδιακή” το Σάββατο 21/9/2019</h2>
      <address>
        <time datetime="2019-11-01T16:05:02+00:00">01 Nov 2019, 16:05</time>
      </address>
      <p>
        <b>Η προσωπικότητα και η μεγάλη αξία του ιατροΥ και ανθρΩΠου με κεφαλαία γράμματα κ. Αν. Πλατή είναι γνωστή σε όλους μας όχι μόνο σε τοπικό επίπεδο, αλλά και εντός και εκτός Ελλάδος και είναι αλήθεια ότι έχει τη δημόσια αναγνώριση για το πολύ σημαντικό και πολύπλευρο έργο του ως ψυχιάτρου και προέδρου της εταιρείας “ΠΑΝΑΚΕΙΑ”, και τον συνεχή αγώνα του για να προλάβει το Alzheimer, ένα πολύ ενδιαφέρον άρθρο του στη “ΡΟΔΙΑΚΗ”, από το οποίο αντλώ διδάγματα, πληροφορίες.</b>
      </p>
      <p>Ως κάτοικος της Νότιας Ρόδου και συγκεκριμένα γεννημένος και μεγαλωμένος στο χωριό Βάτι, έζησα από κοντά την ωφέλεια, τη σημασία, τη σπουδαιότητα, την αξία, της ΕΛΙΑΣ και του ελαιολάδου, ένα δένδρο που ευδοκιμεί και καλλιεργείται στην ευρύτερη αγροτική περιφέρεια του χωριού μου εδώ και αιώνες εκεί έχουμε και είναι εν ζωή ακόμη οι περίφημες ιστορικές ελιές του Κλεόβουλου, που μαρτυρούν την ωφέλεια αυτών από αρχαιοτάτων χρόνων.</p>
      <p>Η ελιά σαν δένδρο έχει μια ιερότητα, έναν ιδιαίτερο συμβολισμό, μιλά η ίδια για αξία, αγάπη, ειρήνη και φιλία, γι’ αυτό και είναι το δένδρο και συνήθως χρησιμοποιείται στις δημόσιες και διεθνείς σχέσεις, το φυτεύουν ηγέτες χωρών.</p>
      <p>Προ δέκα περίπου ετών υπήρχε στον Αρχάγγελο, ένας ηλικιωμένος που μαζί με τη γυναίκα του και παρά τις όποιες δυσκολίες, διατηρούσε το παραδοσιακό του ελαιοτριβείο όπου εγώ πήγαινα και ο οποίος ήταν τόσο ερωτευμένος με την ελιά, που μου έλεγε, «άκου παιδί μου Γιώργο, όταν φυτεύεις μια ελιά, είναι σαν να αποκτάς ένα παιδί, γι’αυτό κι εγώ εμφορούμενος από το ίδιο πνεύμα και την αγάπη, φύτεψα σε αγροτεμάχιο του πατέρου μου 200 ελιές».</p>
      <p>Με αφορμή το άρθρο του ιατρού μας, αλλά και για να τον τιμήσουμε στην πράξη, το 2021 να ονομασθεί έτος ελιάς προς τιμήν Αναστάσιου Πλατή, αλλά να αποτελέσει αφορμή για το φύτεμα χιλιάδων ελαιών σε εγκαταλελειμμένες πρώην καλλιεργούμενες εκτάσεις και σήμερα χέρσες με οργανωμένο τρόπο από την Περιφέρεια και τον δήμο Ρόδου και των υπευθύνων πρωτογενούς τομέα, σε συνεργασία με το Δημόσιο Φυτώριο, Αγροτικούς συνεταιρισμούς, προέδρους κοινοτήτων.</p>
      <p>Στο άρθρο του ιατρού μας αναφέρει ότι οι καθηγήτριες νευρολογίας σε εθνικό επίπεδο κ. Σακκά και η Τσολάκη επισημαίνουν την σημαντική ωφέλεια του αγουρέλαιου έστω και σε ποσότητα 50 γραμμαρίων ημερησίως με έμφαση την πρόληψη. Το λάδι έχει την πρώτη θέση στην ποιότητα και σπουδαιότητα της διατροφής. Χαρακτηριστικό γνώρισμα της Μεσογειακής γαστρονομίας.</p>
      <p>Σώζει ζωές.</p>
    </article>
  </body>
</html>