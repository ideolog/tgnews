<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/ligaeurope/manchestyr-yunajted-osiguri-bezplaten-chartyr-na-fenovete-do-astana-1390854.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T16:59:00+00:00"/>
    <meta property="og:title" content="Манчестър Юнайтед осигури безплатен чартър на феновете до Астана"/>
    <meta property="og:description" content="От Манчестър Юнайтед потвърдиха, че ще осигурят на привържениците си безплатен полет до Казахстан за двубоя срещу Астана в Лига Европа идния четвъртък Клубът ще позволи на феновете, които имат закупени билети, да пътуват безплатно с Томас Кук“, независимо че наскоро компанията обяви несъстоятелност"/>
  </head>
  <body>
    <article>
      <h1>Манчестър Юнайтед осигури безплатен чартър на феновете до Астана</h1>
      <address><time datetime="2019-11-01T16:59:00+00:00">01 Nov 2019, 16:59</time> by <a rel="author">Sportlive.bg</a></address>
      <p>От <b><a href="https://www.sportlive.bg/tags/4689">Манчестър Юнайтед</a></b> потвърдиха, че ще осигурят на привържениците си безплатен полет до Казахстан за двубоя срещу Астана в Лига Европа идния четвъртък. Клубът ще позволи на феновете, които имат закупени билети, да пътуват безплатно с "Томас Кук“, независимо че наскоро компанията обяви несъстоятелност.</p>
      <p>"Червените дяволи“ бяха сред тимовете във Висшата лига, които имаха партньорство с "Томас Кук“. Те пуснаха в предварителна продажба малък брой билети за няколко от домакинските мачове на отбора през този сезон, включително и пакети за визитата на Астана в Лига Европа.</p>
      <p><i>"Работихме, за да намалим ефекта от ситуацията с "Томас Кук“ върху феновете. Удовлетворени сме, че Манчестър Юнайтед ще осигури безплатен чартър за предстоящото гостуване на Астана в Казахстан за тези, които бяха повлияни от несъстоятелността на "Томас Кук“. Освен мача с Астана, ние обмисляме дългосрочни опции относно гарантирането на европейско пътуване за нашите верни фенове“</i>, сподели говорител на клуба. <b><i>А кой популярен английски треньор предвиди, че Манчестър Юнайтед може да изпадне от Висшата лига <a href="https://www.sportlive.bg/worldfootball/england/Legendaren-menidzhyr-prognozira-che-Yunajted-mozhe-da-izpadne-ot-Visshata-liga-1383001.html">вижте в този материал</a>.</i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Trima-titulqri-na-Yunajted-pod-vypros-za-Bornemut-1390809.html"/>
        <a href="https://www.sportlive.bg/worldfootball/england/Teves-si-pripomni-otdadenostta-na-Kristiano-Ronaldo-1390752.html"/>
        <a href="https://www.sportlive.bg/worldfootball/england/Berbatov-Yunajted-e-dlyzhen-da-prodylzhi-s-pobedite-zaradi-Solskqer-1390545.html"/>
        <a href="https://www.sportlive.bg/timeout/timeoutother/Geroqt-na-Yunajted-s-komichen-gaf-Trite-tochki-bqha-naj-vazhni-v-macha-s-Chelsi-1390521.html"/>
        <a href="https://www.sportlive.bg/worldfootball/england/Sponsor-se-podigra-s-Manchestyr-Yunajted-s-dopylnitelna-klauza-1390213.html"/>
      </related>
    </article>
  </body>
</html>