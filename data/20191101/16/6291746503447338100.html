<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/01/film-programmi-tv-venerdi/"/>
    <meta property="og:site_name" content="Il Post"/>
    <meta property="article:published_time" content="2019-11-01T16:57:33+00:00"/>
    <meta property="og:title" content="Cosa c’è stasera in TV"/>
    <meta property="og:description" content="Propaganda Live, Tale e Quale Show e soprattutto questo tipo inquietante"/>
  </head>
  <body>
    <article>
      <h1>Cosa c’è stasera in TV</h1>
      <h2>Propaganda Live, Tale e Quale Show e soprattutto questo tipo inquietante</h2>
      <address>
        <time datetime="2019-11-01T16:57:33+00:00">01 Nov 2019, 16:57</time>
      </address>
      <p>Stasera in tv ci saranno alcuni programmi soliti del venerdì, cioè Propaganda Live e Quarto grado, e alcuni film niente male: <i>It</i> in prima visione su Italia Uno (ma Halloween non era ieri?), <i>Tron Legacy </i>e <i>Terminator Salvation</i>. Altrimenti se cercate qualcosa di più divertente, ci sarà Tale e Quale Show oppure <i>Sei mai stata sulla luna?</i> con Raoul Bova.</p>
      <hr/>
      <h3>Rai  Uno</h3>
      <p><b>21.25 – Tale e Quale Show</b><br/>Programma condotto da Carlo Conti in cui personaggi dello spettacolo imitano famosi cantanti italiani e internazionali, giudicati da Loretta Goggi, Giorgio Panariello e Vincenzo Salemme.</p>
      <figure>
        <iframe data-src="https://twitter.com/RaiUno/status/1190237050840199169?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>Rai Due</h3>
      <p><b>21.20 – <i>N.C.I.S. Los Angeles</i></b><br/>Un nuovo episodio della decima stagione della serie poliziesca sulle attività dell’agenzia della Marina degli Stati Uniti, che si occupa dei casi investigativi che riguardano la Marina e il corpo dei Marines, in questo caso a Los Angeles.</p>
      <hr/>
      <h3>Rai Tre</h3>
      <p><b>21.20 – <i>Sei mai stata sulla luna?<br/></i></b>Film del 2015 di Paolo Genovese (il regista di <i>Tutta colpa di Freud</i> e <i>Perfetti sconosciuti</i>) con Raoul Bova, Liz Solar, Pietro Sermonti e Nino Frassica. Racconta la storia della giovane direttrice di una rivista di moda che eredita dal padre una masseria in Puglia e torna nel paese dove trascorreva le vacanze da piccola per trovare un acquirente per la proprietà.</p>
      <figure>
        <iframe src="https://www.youtube.com/embed/d3PvqSh9xho" width="675" height="380" data-service="Youtube" scrolling="no"/>
      </figure>
      <hr/>
      <h3>Rete 4</h3>
      <p><b>21.20 – <i>Quarto Grado</i></b><br/>Programma condotto anche quest’anno da Gianluigi Nuzzi e Alessandra Viero. Parlerà, al solito, di «episodi di nera del momento e di cold case che attendono ancora la verità».</p>
      <hr/>
      <h3>Canale 5</h3>
      <p><b>21.40 – L’isola di Pietro 3<br/></b>Terza stagione del telefilm con Gianni Morandi che interpreta un pediatra dell’isola di Carloforte, in Sardegna.</p>
      <figure>
        <iframe data-src="https://twitter.com/QuiMediaset_it/status/1190267246058201094?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>Italia Uno</h3>
      <p><b>21.20 – <i>It<br/></i></b>Film del 2017 basato sul famosissimo romanzo di Stephen King da cui già era stato tratto un film televisivo nel 1990. La trama, lunga e intricata, ruota attorno a sette personaggi che si trovano a fronteggiare un’entità maligna che si manifesta in varie forme, in particolare quella di uno spaventoso clown. Ebbe un gran successo nelle sale, incassando più di 700 milioni di dollari a fronte di 35 milioni di budget.</p>
      <figure>
        <iframe src="https://www.youtube.com/embed/A1x1s__vlKU" width="675" height="380" data-service="Youtube" scrolling="no"/>
      </figure>
      <hr/>
      <h3>La7</h3>
      <p><b>21.15 – Propaganda Live</b><br/>Ottava puntata della nuova stagione del programma con Diego Bianchi e tutta la compagnia. Gli ospiti di questa sera saranno i giornalisti Francesca Mannocchi e Ezio Mauro, e andrà in onda anche un’intervista ai genitori di Stefano Cucchi.</p>
      <figure>
        <iframe data-src="https://twitter.com/welikeduel/status/1190201112042835969?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>TV8</h3>
      <p><b>21.25 – Masterchef Italia<br/></b>Replica del famoso show televisivo di cucina, andato in onda su Sky Uno tra gennaio e aprile 2019.</p>
      <hr/>
      <h3>Nove</h3>
      <p><b>21.10 – Fratelli di Crozza – Live<br/></b>Programma satirico con Maurizio Crozza.</p>
      <figure>
        <iframe data-src="https://twitter.com/fratellicrozza/status/1190252151240568832?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <h3>Rai 4</h3>
      <p><b>21.10 – <i>Terminator Salvation<br/></i></b>Film post-apocalittico del 2018, quarto capitolo della saga iniziata nel 1984. Ci recitano Christian Bale, Sam Worthington e Helena Bonham Carter. Racconta dello scontro tra alcune macchine che causano una guerra nucleare contro gli umani.</p>
      <figure>
        <iframe src="https://www.youtube.com/embed/-Czz-TcWCkA" width="675" height="380" data-service="Youtube" scrolling="no"/>
      </figure>
      <hr/>
      <h3>Paramount</h3>
      <p><b>21.15 – <i>Tron – Legacy<br/></i></b>Film Disney del 2010 con Jeff Bridges e Olivia Wilde, seguito di un film del 1982: il protagonista è un ragazzo esperto di programmazione che si ritrova in un cyber-mondo parallelo, dove si troverà in pericolo. C’è un cameo dei Daft Punk, autori della colonna sonora.</p>
      <figure>
        <iframe src="https://www.youtube.com/embed/L9szn1QQfas" width="675" height="380" data-service="Youtube" scrolling="no"/>
      </figure>
      <hr/>
      <h3>Sky</h3>
      <p>
        <b>Sky Cinema Due<br/>21.15 – <i>Alpha Dog</i></b>
      </p>
      <figure>
        <iframe src="https://www.youtube.com/embed/VPWjDJmbrak" width="675" height="380" data-service="Youtube" scrolling="no"/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/10/31/film-horror-netflix-da-vedere-halloween/"/>
        <a href="https://www.ilpost.it/2019/10/30/house-of-the-dragon-prequel-game-of-thrones/"/>
        <a href="https://www.ilpost.it/2019/11/01/apple-tv-plus-arrivato/"/>
      </related>
    </article>
  </body>
</html>