<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nato-ta-ukrajina-rozroblyayut-plan-diy-u-razi-viyskovogo-napadu-rf-novini-ukrajini-50051165.html"/>
    <meta property="og:site_name" content="НВ"/>
    <meta property="article:published_time" content="2019-11-01T16:50:00+00:00"/>
    <meta property="og:title" content="НАТО та Україна розробляють план дій у разі прямого вторгнення з боку РФ — Пристайко"/>
    <meta property="og:description" content="НАТО разом з українською місією розробляє план дій на випадок прямого військового нападу Росії на Україну."/>
  </head>
  <body>
    <article>
      <h1>НАТО та Україна розробляють план дій у разі прямого вторгнення з боку РФ — Пристайко</h1>
      <h2>НАТО разом з українською місією розробляє план дій на випадок прямого військового нападу Росії на Україну.</h2>
      <address>
        <time datetime="2019-11-01T16:50:00+00:00">01 Nov 2019, 16:50</time>
      </address>
      <p>Про це на брифінгу заявив міністр закордонних справ України Вадим Пристайко.</p>
      <p>За його словами, керівник військового комітету Альянсу, який займається плануванням на випадок агресивних військових дій, відвідав Київ в рамках роботи комісії Україна-НАТО.</p>
      <p>Читайте також:</p>
      <ul>
        <li>
          <a href="https://nv.ua/ukr/world/geopolitics/nato-zapuskaye-novu-iniciativu-spivpraci-z-ukrajinoyu-novini-ukrajini-50050684.html">Об'єднати всі формати. НАТО запускає нову ініціативу в рамках співпраці з Україною</a>
        </li>
        <li>
          <a href="https://nv.ua/ukr/ukraine/politics/zelenskiy-i-stoltenberg-ukrajina-nato-novini-ukrajini-50050838.html">У Києві відбулося засідання комісії Україна-НАТО. Що заявили Зеленський і Столтенберг</a>
        </li>
      </ul>
      <p>«Є спеціальний штаб, який знаходиться не в Брюсселі а в Монсі, де відбувається планування на випадок агресії, включаючи пряму. Українські військові не тільки залучені, вони служать безпосередньо в Монсі, є декілька людей, завдання яких — донести всю інформацію для військового планування дій Альянсу на випадок агресії в будь-якій точці світу, але, безумовно, зараз пріоритетом є український фронт», — заявив голова МЗС України.</p>
      <p>Оскільки Україна не є членом НАТО, то вона не може розраховувати на колективну оборону з боку Альянсу у разі відкритої агресії РФ.</p>
      <p>«Оскільки ми поки що не є членами НАТО, то йдеться лише про те, яку допомогу може надати Альянс для зміцнення сектору безпеки і оборони України», — пояснив віце-прем'єр-міністр з питань європейської і євроатлантичної інтеграції Дмитро Кулеба.</p>
    </article>
  </body>
</html>