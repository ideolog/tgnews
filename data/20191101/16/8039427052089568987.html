<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943708"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T16:51:28+00:00"/>
    <meta property="og:title" content="ప్రభుత్వంపై క్రిమినల్ కేసులు పెట్టాలి: బీజేపీ ఎమ్మెల్సీ"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ప్రభుత్వంపై క్రిమినల్ కేసులు పెట్టాలి: బీజేపీ ఎమ్మెల్సీ</h1>
      <address>
        <time datetime="2019-11-01T16:51:28+00:00">01 Nov 2019, 16:51</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్: </b>తెలంగాణలో హెల్త్ ఎనర్జెన్సీని ప్రకటించాలని బీజేపీ ఎమ్మెల్సీ రామచంద్రరావు డిమాండ్ చేశారు. ప్రభుత్వం చేతకాని తనంతో ఆర్టీసీ కార్మికులు, ప్రజలు తీవ్ర ఇబ్బందులు పడ్తున్నారని ఆయన మండిపడ్డారు. డెంగీ, విష జ్వరాలను నియంత్రించటంలో తెలంగాణ ప్రభుత్వం విఫలమైందన్నారు. ప్రభుత్వ ఆసుపత్రుల్లో నర్సులు, డాక్టర్లు, టెక్నీషియన్స్ లేక రోగులు ఇబ్బందులు పడుతున్నారని  ధ్వజమెత్తారు. ప్రజల ఆరోగ్యం పట్ల నిర్లక్ష్యం వహిస్తున్న ప్రభుత్వంపై క్రిమినల్ కేసులు పెట్టాలన్నారు. ప్రజల ఆరోగ్యం‌ కోసం కేంద్రం ఇచ్చే నిధులను రాష్ట్ర ప్రభుత్వం పక్కదారి పట్టిస్తోందని చెప్పారు. ఆరోగ్యశాఖ మంత్రిపై ఉన్న కోపాన్ని ముఖ్యమంత్రి .. ప్రజలపై చూపించటం సరైంది కాదన్నారు. ఉస్మానియా, గాంధీ ఆసుపత్రుల్లో కనీస సౌకర్యాల కొరత తీవ్రంగా ఉందని ఆవేదన వ్యక్తం చేశారు. ఎమ్మెల్యే, ఎమ్మెల్సీ లకు నియోజకవర్గ అభివృద్ధి నిధులను ప్రభుత్వం వెంటనే విడుదల చేయాలని ఆయన చెప్పారు. నిధులు కొరతతో ప్రజల కనీస అవసరాలు తీర్చలేని స్థితిలో ఎమ్మెల్యే, ఎమ్మెల్సీలున్నారని పేర్కొన్నారు.</p>
    </article>
  </body>
</html>