<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Bufford-Dawson-basquet-Penya-Joventut-Badalona_0_2336166502.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T16:27:22+00:00"/>
    <meta property="og:title" content="La Penya fitxa Perrin Buford per ocupar el lloc del lesionat Dawson"/>
    <meta property="og:description" content="El nord-americà pot jugar d'aler o escorta i arriba provinent de la lliga xinesa"/>
  </head>
  <body>
    <article>
      <h1>La Penya fitxa Perrin Buford per ocupar el lloc del lesionat Dawson</h1>
      <h2>El nord-americà pot jugar d'aler o escorta i arriba provinent de la lliga xinesa</h2>
      <address>
        <time datetime="2019-11-01T16:27:22+00:00">01 Nov 2019, 16:27</time>
      </address>
      <p>Després de perdre Shawn Dawson, el Joventut de Badalona s'ha reforçat amb la contractació del nord-americà Perrin Buford, de 25 anys i 1,98 m, fins al juny del 2020. Buford pot jugar tant en la posició d'aler com en la d'escorta i arriba provinent de la lliga xinesa, on jugava al Fujian Sturgeons.</p>
      <p>L'equip verd-i-negre va perdre Dawson fa pocs dies. El nord-americà estarà entre sis i vuit mesos de baixa i ja no podrà jugar aquesta temporada a les ordres de Carles Duran. La direcció esportiva del club, doncs, ha buscat un recanvi i ha optat per aquest jugador amb experiència en lligues com les de Rússia, Itàlia, Austràlia, Turquia o Puerto Rico. Jordi Martí, director esportiu de la Penya, ha explicat que "és un jugador similar a Dawson". "Pot jugar d'aler i d'escorta, té molta energia, fa punts més enllà de la línia de tres, pot penetrar, té bon físic i és molt competitiu. Aquest és un dels factors que ens han convençut per fer el moviment", ha dit. </p>
    </article>
  </body>
</html>