<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/andriy-prokopenko-stav-golovoyu-chernigivskoji-oda-novini-chernigova-50051166.html"/>
    <meta property="og:site_name" content="НВ"/>
    <meta property="article:published_time" content="2019-11-01T16:50:00+00:00"/>
    <meta property="og:title" content="Політтехнолог Прокопенко став головою Чернігівської ОДА"/>
    <meta property="og:description" content="Перший заступник глави Офісу президента Сергій Трофімов представив новопризначеного главу Чернігівської облдержадміністрації Андрія Прокопенка."/>
  </head>
  <body>
    <article>
      <h1>Політтехнолог Прокопенко став головою Чернігівської ОДА</h1>
      <h2>Перший заступник глави Офісу президента Сергій Трофімов представив новопризначеного главу Чернігівської облдержадміністрації Андрія Прокопенка.</h2>
      <address>
        <time datetime="2019-11-01T16:50:00+00:00">01 Nov 2019, 16:50</time>
      </address>
      <p>Про це повідомляє прес-служба ОДА.</p>
      <p>Трофімов, виконуючи доручення президента Володимира Зеленського, зачитав указ про призначення і вручив новому голові ОДА посвідчення.</p>
      <p>Прокопенко подякував Зеленському за довіру і зазначив, що готовий формувати команду для реалізації реформ на території Чернігівської області.</p>
      <p>Прокопенко працював політтехнологом й політичним консультантом. Закінчив філософський факультет Київського національного університету імені Тараса Шевченка. Кандидат філософських наук.</p>
      <p>У 2012-2013 рр займав посаду радника віце-президента, після очолював департамент комунікації зі співробітниками та корпоративними ЗМІ нафтової компанії ТНК-ВР (Бі-Пі).</p>
      <p>З 2015 року очолює компанію Прокопенко і партнери, яка спеціалізується на управлінні виборчими кампаніями, стратегічних та кризових комунікаціях.</p>
      <p>У 2015 році був обраний депутатом Чернігівської облради від фракції Наш край, але через рік склав мандат.</p>
      <p>На парламентських виборах 2019 року очолював Одеський обласний штаб Слуги народу.</p>
      <p>Нагадаємо, що в п'ятницю, 1 листопада, президент Володимир Зеленський представив <a href="https://nv.ua/ukr/ukraine/politics/zelenskiy-predstaviv-novogo-golovu-ternopilskoji-oda-50051046.html">нового голову Тернопільської обласної держадміністрації Ігоря Сопеля</a>.</p>
    </article>
  </body>
</html>