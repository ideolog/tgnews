<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/gpu_vzyala_na_kontrol_rozsliduvannya_znushchannya_na_ditmy_v_odeskomu_tsentri_1681737"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:30:00+00:00"/>
    <meta property="og:title" content="ГПУ взяла на контроль розслідування знущання на дітьми в одеському центрі &quot;Світанок&quot;"/>
    <meta property="og:description" content="Генеральна прокуратура взяла на контроль хід досудового розслідування щодо порушення прав вихованців Центру соціально-психологічної реабілітації &quot;Світанок&quot;."/>
  </head>
  <body>
    <article>
      <h1>ГПУ взяла на контроль розслідування знущання на дітьми в одеському центрі "Світанок"</h1>
      <address>
        <time datetime="2019-11-01T16:30:00+00:00">01 Nov 2019, 16:30</time>
      </address>
      <p>
        <b>Генеральна прокуратура взяла на контроль хід досудового розслідування щодо порушення прав вихованців Центру соціально-психологічної реабілітації "Світанок".</b>
      </p>
      <p>Як <a href="https://www.gp.gov.ua/ua/news.html?_m=publications&amp;_c=view&amp;_t=rec&amp;id=260484&amp;fbclid=IwAR0-FMF9-Y5Wa_OMIFoydssZp1kxdekefHpBz_glqfs8PmsG-Q11Cz7FqvI">зазначає</a> пресслужба ГПУ, у зв’язку з резонансом та численними публікаціями у ЗМІ заступник генпрокурора Гюндуз Мамедов направив прокурору Одеської області доручення щодо перевірки оприлюднених фактів.</p>
      <p>Йдеться про побиття дітей, причому не тільки з боку вихователів Центру, а й працівників правоохоронних органів, приниження, ґвалтування неповнолітніх.</p>
      <p>"Ця перевірка дасть можливість встановити об’єктивні обставини, причини скоєння цих нелюдських дій, виявити винних осіб і якомога швидше направити справу до суду", – зазначив Мамедов.</p>
      <p>Також повідомляється, що територіальними підрозділами органів Національної поліції Одеської області та ДБР здійснюється досудове розслідування у кримінальних провадженнях за фактами катування та інших порушень прав вихованців КЗ "Центр соціально-психологічної реабілітації дітей служби у справах дітей Одеської обласної державної адміністрації" за ознаками кримінальних правопорушень, передбачених ч.1 ст. 127, ч.1 ст.137, ч.3 ст. 152, ч.2 ст. 365 КК України.</p>
      <p>Нагадаємо, спеціальна перевірка одеського дитячого притулку "Світанок" від обласної державної адміністрації <a href="https://zik.ua/news/2019/10/30/znushchannya_i_nasyllya_shcho_vidbuvaietsya_u_dytyachomu_prytulku_svitanok_na_1679585">визнала</a> - стан дітей критичний, тож потрібне кризове втручання.</p>
      <p>Керівник обласної державної адміністрації також втрутився в ситуацію і обіцяє покарання для винних.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/31/genprokuratura_ne_otrymuvala_zapytiv_vid_ssha_stosovno_burisma_1681045"/>
        <a href="https://zik.ua/news/2019/10/30/my_vyslovlyuiemo_nedoviru_genprokuroru_ryaboshaptsi__kyva_1679595"/>
        <a href="https://zik.ua/news/2019/10/28/kiz_oskarzhuie_u_sudi_svoie_zvilnennya_z_gpu_1678229"/>
        <a href="https://zik.ua/news/2019/10/23/ryaboshapka_zvilnyv_nachalnyka_upravlinnya_spetsrozsliduvan_gorbatyuka_1674749"/>
      </related>
    </article>
  </body>
</html>