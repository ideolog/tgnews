<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-oplata-u-transporti-i-vhid-u-muzeyi-koly-u-kyyevi-zapustyat-e-kvytok-dlya-uchniv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T16:22:56+00:00"/>
    <meta property="og:title" content="Оплата у транспорті і вхід у музеї: коли у Києві запустять е-квиток для учнів"/>
    <meta property="og:description" content="У грудні 2019 року розпочнеться тестування електронних учнівських квитків для школярів 20 навчальних закладів Києва."/>
  </head>
  <body>
    <article>
      <h1>Оплата у транспорті і вхід у музеї: коли у Києві запустять е-квиток для учнів</h1>
      <address>
        <time datetime="2019-11-01T16:22:56+00:00">01 Nov 2019, 16:22</time>
      </address>
      <p>У грудні 2019 року розпочнеться тестування електронних учнівських квитків для школярів 20 навчальних закладів Києва.</p>
      <p>У грудні 2019 року стартує тестування електронних учнівських квитків для школярів 20 навчальних закладів Києва. Це стане своєрідним електронним ключем учня до різних сервісів та можливостей. Картку можна будет використовувати для безоплатного проїзду у громадському транспорті та пільгового входу до закладів культури.</p>
      <p>Про це під час прес-брифінгу повідомив директор Департаменту інформаційно-комунікаційних технологій Юрій Назаров.</p>
      <blockquote>– Школярі Києва отримають сучасний інструмент для життя у розумному місті. Ми виготовлятимемо електронні учнівські квитки не лише для проїзду в громадському транспорті.  У майбутньому учнівський е-квиток буде інструментом для користування електронним учнівським кабінетом із онлайн-щоденником та завданнями. Також із його допомогою школярі отримуватимуть обіди у їдальнях, – додав він.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191009-trudovi-knyzhky-ne-zaboronyat-yak-vony-pratsyuvatymut-v-elektronnomu-vyglyadi/">Трудові книжки не заборонять: як вони працюватимуть в електронному вигляді</a>
      </p>
      <p>У березні 2020 року планують випустити 100% електронних учнівських квитків. Запуск електронного квитка у промислову експлуатацію та скасування готівкової оплати проїзду заплановано на квітень 2020 року.</p>
      <p>До речі, раніше Факти ICTV писали, <a href="https://fakty.com.ua/ua/ukraine/20191029-yak-oformyty-elektronnyj-uchnivskyj-kvytok/">як оформити електронний учнівський квиток.</a></p>
    </article>
  </body>
</html>