<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rosiya_hoche_zirvaty_normandskyy_samit_obstrilamy_petrivskogo__prystayko_1681719"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:19:00+00:00"/>
    <meta property="og:title" content="Росія хоче зірвати &quot;нормандський саміт&quot; обстрілами Петрівського, - Пристайко"/>
    <meta property="og:description" content="Міністр закордонних справ України Вадим Пристайко заявив, що Росія хоче зірвати проведення саміту в нормандському форматі за допомогою обстрілів на ділянці розведення в Петрівському."/>
  </head>
  <body>
    <article>
      <h1>Росія хоче зірвати "нормандський саміт" обстрілами Петрівського, - Пристайко</h1>
      <address>
        <time datetime="2019-11-01T16:19:00+00:00">01 Nov 2019, 16:19</time>
      </address>
      <p>
        <b>Міністр закордонних справ України Вадим Пристайко заявив, що Росія хоче зірвати проведення саміту в нормандському форматі за допомогою обстрілів на ділянці розведення в Петрівському.</b>
      </p>
      <p>Про це він сказав під час <a href="https://www.youtube.com/watch?v=cVK2FbPUhoY">брифінгу</a> у Кабінеті Міністрів.</p>
      <p>Голова МЗС зазначив, що на даний момент дата проведення нормандської зустрічі залежить від Росії, так як українська сторона виконує всі домовленості.</p>
      <p>"Ви пам’ятаєте, домовленостей було фактично дві - визнання формули Штайнмаєра і розведення на трьох ділянках. Сьогодні ми підходимо до розведення на останній третій ділянці (у Петрівському - ред.), тобто в принципі створюємо всі необхідні умови. На жаль, обстріли свідчать про те, що одна із сторін не хоче цього прогресу, тому що це останній крок перед зустріччю (в нормандському форматі - ред.)", - повідомив Пристайко.</p>
      <p>Також він сказав, що під час останньої розмови Зеленського з Меркель, обговорювалася конкретна дата проведення нормандського саміту.</p>
      <p>"І ми, французи і німці маємо готовність зустрітися найближчим часом, це залежить від російської сторони. На сьогодні ви бачите по їхній риториці, що все зсувається до того, що ми все ж таки найближчим часом зустрінемося", - додав голова МЗС.</p>
      <figure>
        <iframe src="https://www.youtube.com/embed/cVK2FbPUhoY" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/11/01/u_petrivskomu_cherez_obstrily_bude_pereglyad_daty_rozvedennya_1681591">Нагадаємо</a>, раніше міністр оборони України Андрій Загороднюк повідомив про фіксацію обстрілів у Петрівському 30 жовтня, тому дату розведення сил і засобів (раніше було погоджено 4 листопада) на цій ділянці буде переглянуто.</p>
      <related>
        <h4>читайте також</h4>
        <a href="https://zik.ua/news/2019/10/31/prystayko_rozpoviv_pro_pidgotovku_do_normandskoi_zustrichi_1681139"/>
        <a href="https://zik.ua/news/2019/10/31/pieskov_sprostuvav_informatsiyu_shchodo_mozhlyvoi_zustrichi_v_normandskomu_1680971"/>
        <a href="https://zik.ua/news/2019/10/29/pislya_rozvedennya_syl_na_donbasi_vidbudetsya_zustrich_normandskoi_chetvirky__1678911"/>
        <a href="https://zik.ua/news/2019/10/07/prystayko_poyasnyv_chomu_nyni_ne_rozpochalosya_rozvedennya_syl_v_zolotomu_i_1662549"/>
      </related>
    </article>
  </body>
</html>