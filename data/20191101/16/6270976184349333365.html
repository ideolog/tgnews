<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/zelenskyj-pryznachyv-golovu-chernigivskoyi-oda-shho-pro-nogo-vidomo/"/>
    <meta property="og:site_name" content="Рубрика"/>
    <meta property="article:published_time" content="2019-11-01T16:58:58+00:00"/>
    <meta property="og:title" content="Зеленський призначив голову Чернігівської ОДА: що про нього відомо"/>
    <meta property="og:description" content="Президент Володимир Зеленський призначив очільником Чернігівської обласної державної адміністрації Андрій Прокопенка. Зеленський підписав два укази. Першим указом президент звільнив тимчасово виконуючу обов’язки Наталію Романову. Другим указом призначив головою Чернігівської ОДА Андрія Леонідовича Прокопенка. Довідка. Андрій Прокопенко народився 1982 року. У 2003-му закінчив філософський факультет Київського національного університету імені Тараса Шевченка. Кандидат філософських наук. Був заступником […]"/>
  </head>
  <body>
    <article>
      <h1>Зеленський призначив голову Чернігівської ОДА: що про нього відомо</h1>
      <address><time datetime="2019-11-01T16:58:58+00:00">01 Nov 2019, 16:58</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/8-1-e1572628308643-600x420.jpg"/>
      </figure>
      <p>
        <b>
          <b>Президент Володимир Зеленський призначив очільником Чернігівської обласної державної адміністрації Андрій Прокопенка.</b>
        </b>
      </p>
      <p>Зеленський підписав два укази. Першим указом президент звільнив тимчасово виконуючу обов’язки Наталію Романову. Другим указом призначив головою Чернігівської ОДА Андрія Леонідовича Прокопенка.</p>
      <p><b><i>Довідка.</i></b> Андрій Прокопенко народився 1982 року. У 2003-му закінчив філософський факультет Київського національного університету імені Тараса Шевченка. Кандидат філософських наук. Був заступником директора громадської організації “Молодіжна альтернатива”, виконавчим директором ГО “Інститут процесів соціального розвитку”. З 2007 року займався підприємницькою діяльністю. Був депутатом Чернігівської обласної ради 7-го скликання.</p>
      <p>З 2015 року керує компанію “Прокопенко та партнери” з управління виборчими кампаніями, стратегічних та кризових комунікацій.</p>
      <p>З 2015 по 2017 рік у Чернігівській облраді очолював Постійну комісію з питань житлово-комунального господарства, транспорту та інфраструктури.</p>
      <p>На парламентських виборах 2019 року очолював Одеський обласний штаб “Слуги народу”.</p>
      <p>16 жовтня Зеленський вніс на розгляд Кабміну кандидатуру Прокопенка на посаду губернатора області.</p>
      <p>Нагадаємо, <a href="https://rubryka.com/2019/11/01/zelenskyj-predstavyv-novogo-golovu-ternopilskoyi-oda/">1 листопада Зеленський також представив новопризначеного голову Тернопільської обласної державної адміністрації Ігоря Сопеля.</a></p>
    </article>
  </body>
</html>