<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595287/syntoma-i-protasi-gia-tin-agora-tou-smolingk"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T16:15:00+00:00"/>
    <meta property="og:title" content="Σύντομα η πρόταση για την αγορά του Σμόλινγκ"/>
    <meta property="og:description" content="Άμεσα κινείται η Ρόμα για να εξασφαλίσει πως θα διατηρήσει τον Κρις Σμόλινγκ στο ρόστερ της μετά και τη φετινή σεζόν, σκοπεύοντας να καταθέσει πολύ γρήγορα..."/>
  </head>
  <body>
    <article>
      <h1>Σύντομα η πρόταση για την αγορά του Σμόλινγκ</h1>
      <address><time datetime="2019-11-01T16:15:00+00:00">01 Nov 2019, 16:15</time> by <a rel="author">Sigmalivesports</a></address>
      <p>Άμεσα κινείται η Ρόμα για να εξασφαλίσει πως θα διατηρήσει τον Κρις Σμόλινγκ στο ρόστερ της μετά και τη φετινή σεζόν, σκοπεύοντας να καταθέσει πολύ γρήγορα πρόταση αγοράς στη Μάντσεστερ Γιουνάιτεντ.<br/> <br/>Σύμφωνα με τον Ιταλό, Φαμπρίτσιο Ρομάνο, οι «τζιαλορόσι» θέλουν να ξεμπερδέψουν άμεσα με την περίπτωση του Άγγλου στόπερ, από τον οποίο έχουν μείνει απόλυτα ικανοποιημένοι σε αυτό το πρώτο διάστημα της συμμετοχής του στην ομάδα.<br/> <br/>Έτσι, μετά τα 3 εκατομμύρια ευρώ για τον δανεισμό του για έναν χρόνο, οι Ρωμαίοι θα διαθέσουν άλλα 15 εκατομμύρια μαζί με μπόνους, στη Μάντσεστερ Γιουνάιτεντ, προκειμένου ν' αποκτήσουν τα δικαιώματα του ποδοσφαιριστή. Ο έμπειρος αμυντικός, από την πλευρά του, είναι απόλυτα θετικός στο ενδεχόμενο να συνεχίσει στη Ρόμα...<br/> <br/>gazzetta.gr</p>
    </article>
  </body>
</html>