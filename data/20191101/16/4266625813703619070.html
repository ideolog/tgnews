<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/radi_proponuyut_vidterminuvaty_ekologichni_vymogy_yevro6_dlya_novyh_avto_1681747"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:55:00+00:00"/>
    <meta property="og:title" content="Раді пропонують відтермінувати екологічні вимоги &quot;Євро-6&quot; для нових авто"/>
    <meta property="og:description" content="У Верховній Раді зареєстровано законопроєкт №2078-1 про внесення змін до Закону України &quot;Про деякі питання ввезення на митну територію України та проведення першої державної реєстрації транспортних засобів&quot; щодо міжнародних екологічних вимог для деяких транспортних засобів."/>
  </head>
  <body>
    <article>
      <h1>Раді пропонують відтермінувати екологічні вимоги "Євро-6" для нових авто</h1>
      <address>
        <time datetime="2019-11-01T16:55:00+00:00">01 Nov 2019, 16:55</time>
      </address>
      <p>
        <b>У Верховній Раді зареєстровано законопроєкт №2078-1 про внесення змін до Закону України "Про деякі питання ввезення на митну територію України та проведення першої державної реєстрації транспортних засобів" щодо міжнародних екологічних вимог для деяких транспортних засобів.</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66860">сайті</a> Верховної Ради.</p>
      <p>Як зазначається у пояснювальній записці законопроектом пропонується внести зміни до статті 2 Закону України "Про деякі питання ввезення на митну територію України та проведення першої державної реєстрації транспортних засобів" щодо можливості ввезення в Україну, виробництва та реєстрації після 1 січня 2020 року транспортних засобів, які виробленні в Україні або ввезенні на митну територію України до 31 грудня 2024 року включно та мають чинний сертифікат або інший документ про підтвердження відповідності, виданий згідно із законодавством України, який підтверджує, що конструкція даного транспортного засобу відповідає екологічним нормам не нижче рівня "ЄВРО-5". Відповідно пропуск на митну територію України з метою вільного обігу та першу державну реєстрацію в Україні транспортних засобів як вироблених в Україні, так і ввезених на митну територію України, здійснюватиметься за умови їх відповідності екологічним нормам не нижче рівня "ЄВРО-6" – з 1 січня 2025 року.</p>
      <p><a href="https://zik.ua/news/2019/10/31/u_vr_proponuyut_pity_na_postupky_vlasnykam_ievroblyah_1680321">Раніше</a> народний депутат від партії «Слуга народу» Олексій Ковальов запропонував спростити умови ввезення транспортних засобів на митну територію України, знизивши ставки акцизного податку.</p>
      <related>
        <h4>читайте також</h4>
        <a href="https://zik.ua/news/2019/11/01/garyachi_sms_pro_shcho_perepysuyutsya_narodni_deputaty_v_zali_zasidan_1681663"/>
        <a href="https://zik.ua/news/2019/11/01/golovred_resursu_bukvy_roshuk_my_pomityly_shcho_yaremenko_chasto_lystuietsya_u_1681691"/>
        <a href="https://zik.ua/news/2019/11/01/razumkov_zakryv_rankove_zasidannya_rady_1681633"/>
        <a href="https://zik.ua/news/2019/11/01/nato_predyavlyaie_nabir_nichym_ne_obruntovanyh_pretenziy_i_zvynuvachen__mzs_1681661"/>
      </related>
    </article>
  </body>
</html>