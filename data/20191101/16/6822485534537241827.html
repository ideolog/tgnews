<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810084.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T16:09:00+00:00"/>
    <meta property="og:title" content="هراز و کندوان یک طرفه شد"/>
    <meta property="og:description" content="به گزارش ایرنا، فرمانده پلیس راه مازندران عصر جمعه به خبرنگار ایرنا گفت: در حال حاضر محور هراز از محدوده آب‌اسک به سمت تهران یکطرفه بوده و در محدوده استان تهران از رودهن به سمت شمال مسدود است. "/>
  </head>
  <body>
    <article>
      <h1>هراز و کندوان یک طرفه شد</h1>
      <address>
        <time datetime="2019-11-01T16:09:00+00:00">01 Nov 2019, 16:09</time>
      </address>
      <p>جاده محور هراز و کندوان بر اساس جدول محدودیت‌های ترافیکی پلیس راه مازندران از ساعت ۱۵ امروز جمعه از شمال به سمت جنوب یکطرفه شد.</p>
      <p>به گزارش ایرنا، فرمانده پلیس راه مازندران عصر جمعه به خبرنگار ایرنا گفت: در حال حاضر محور هراز از محدوده آب‌اسک به سمت تهران یکطرفه بوده و در محدوده استان تهران از رودهن به سمت شمال مسدود است. </p>
      <p>سرهنگ علیرضا قدمی افزود : در محور کندوان نیز تردد از استان البرز به سمت چالوس مسدود شده و از مرزن آباد به سمت کرج یکطرفه است.</p>
      <p>وی با بیان اینکه یکطرفه بودن جاده هراز و کندوان تا ساعت ۲۴ امشب ادامه دارد ، گفت : تردد موتور سیکلت و کامیون (به استثنای حاملین مواد سوختی و فاسد شدنی) در این ۲ محور تا ۶ صبح فردا ممنوع است. </p>
      <p>فرمانده پلیس راه مازندران همچنان ترافیک در محدوده سه راهی چلاو ، پلیس راه بائیجان ، وانا تا گزنک جاده هراز را سنگین و در باقی مسیر پرحجم توصیف کرد.</p>
      <p>سرهنگ قدمی همچنین ترافیک در محدوده مرزن آباد ، هزارچم ، پل زنگوله و ولی آباد جاده کندوان را نیز سنگین اعلام کرد و گفت که ترافیک در بقیه محدوده این جاده نیمه سنگین و پرحجم است.</p>
      <p>وی در باره وضعیت ترافیکی جاده فیرزکوه هم گفت : ترافیک در حال حاضر در محدوده شهرهای زیراب ، پل سفید و شیرگاه نیمه سنگین تا سنگین است.</p>
      <p>سرهنگ قدیمی ترافیک در جاده های داخلی استان مازندران را پرحجم ولی روان توصیف کرد.</p>
      <p>فرمانده پلیس راه مازندران همچنین از رانندگان خواست که آرامش را حفظ کرده و نکات ایمنی را لحاظ کنند و تاکید کرد: در صورت مشاهده هرگونه رانندگی پر خطر تا ۷۲ ساعت خودرو متخلف توقیف خواهد شد. </p>
      <p>علاوه بر این شرایط جوی جاده های مازندران افتابی تا نیمه ابری است و مشکلات جوی خاصی مشاهده نمی شود. </p>
      <p>مازندران ۱۰ هزار و ۷۰۰ کیلومتر راه اصلی و فرعی دارد که سه هزار و ۶۰۰ کیلومتر از این راهها اصلی است. ۱۱ درصد از ترافیک ۳۳۸ میلیون تردد هفت ماهه سال جاری در این محورهای مواصلاتی اصلی رخ داد.</p>
    </article>
  </body>
</html>