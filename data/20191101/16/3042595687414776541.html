<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/betaler-supporternes-flyreise/71774459"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T16:09:28+00:00"/>
    <meta property="og:title" content="Betaler supporternes flyreise"/>
    <meta property="og:description" content="Manchester United stiller med et eget privatfly for supportere rammet av konkursen til reiseoperatøren Thomas Cook, i forbindelse med bortekampen mot Astana."/>
  </head>
  <body>
    <article>
      <h1>Betaler supporternes flyreise</h1>
      <h2>Manchester United stiller med et eget privatfly for supportere rammet av konkursen til reiseoperatøren Thomas Cook, i forbindelse med bortekampen mot Astana.</h2>
      <address><time datetime="2019-11-01T16:09:28+00:00">01 Nov 2019, 16:09</time> by <a rel="author">NTB I</a></address>
      <p>Mange av supporterne har nemlig fått trøbbel med å komme seg til bortekampen mot Astana i Kasakhstan som et resultat av at reiseselskapet gikk konkurs i slutten av september.</p>
      <p>Derfor tar United saken i egne hender og bestiller et eget privatfly. Supportere kan få gratis reise til Kasakhstan om de beviser at de i utgangspunktet hadde bestilt via Thomas Cook.</p>
      <p>
        <b>- Vi er glad for å fortelle at Manchester United vil organisere en gratis reise for den kommende kampen i Kasakhstan for dem som ble påvirket, <a href="https://www.manutd.com/en/news/detail/man-utd-charter-plane-for-fans-going-to-astana-in-europa-league">skriver klubben</a>.</b>
      </p>
      <p>Kampen mot Astana spilles 28. november.</p>
      <p>Før den tid skal United ha hjemmekamp mot Partizan. Oppgjøret mot serberne er kommende torsdag.</p>
      <p>
        <b>Ole Gunnar Solskjær og co. leder sin gruppe i europaligaen etter tre kamper. Rødtrøyene har til nå hanket inn sju av ni mulige poeng.</b>
      </p>
      <p>United har hatt en oppsving den siste uken etter en tøff start på sesongen. Etter først å ha spilt uavgjort mot serieleder Liverpool, er det blitt tre strake borteseire mot Partizan, Norwich og Chelsea for Solskjær.</p>
    </article>
  </body>
</html>