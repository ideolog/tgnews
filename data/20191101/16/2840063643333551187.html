<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/01/clima-madrid-vertice-cancellato-dal-cile_IWar1ozdWD7Cn4bTpPjrFO.html"/>
    <meta property="og:site_name" content="Adnkronos"/>
    <meta property="article:published_time" content="2019-11-01T16:54:00+00:00"/>
    <meta property="og:title" content="Clima, a Madrid il vertice cancellato dal Cile"/>
    <meta property="og:description" content="Ad annunciarlo il responsabile Onu sul clima, Patricia Espinosa. &quot;Mi aiutate? Come ci arrivo?&quot;, l'appello di Greta su Facebook"/>
  </head>
  <body>
    <article>
      <h1>Clima, a Madrid il vertice cancellato dal Cile</h1>
      <address>
        <time datetime="2019-11-01T16:54:00+00:00">01 Nov 2019, 16:54</time>
      </address>
      <p>Sarà Madrid a ospitare la conferenza delle Nazioni Unite sul clima Cop25 a dicembre, dopo che il Cile ha annullato la disponibilità a ospitarla a causa delle proteste in corso in tutto il Paese contro il governo. Lo ha annunciato il responsabile dell'Onu sul clima, Patricia Espinosa: "Siamo liete di annunciare che la Cop25 si terrà dal 2 al 13 dicembre a Madrid". Dopo l'annuncio del presidente cileno Sebastian Pinera, la Spagna si era offerta di ospitare il vertice sul clima.</p>
      <p>Un cambiamento di programma anche per <a href="https://www.adnkronos.com/fatti/esteri/2019/11/01/greta-thunberg-aiuto-come-arrivo-madrid_WJ4PXPfcBdkmGJQPT0nyCL.html">Greta Thunberg</a> che ora chiede aiuto su Facebook. "A quanto pare ho viaggiato per metà del mondo, ma <b>ho sbagliato" destinazione</b>, scrive l'attivista svedese in un post sulla sua pagina. "Ora ho bisogno di trovare un modo per attraversare l'Atlantico a novembre... Se qualcuno potesse <b>aiutarmi a trovare un mezzo di trasporto ve ne sarei grata</b>". "Mi dispiace tanto che non sarò in grado di visitare il Sud e l'America centrale questa volta, non vedo l'ora di farlo. Ma questo ovviamente non si tratta di me, delle mie esperienze o di dove vorrei viaggiare". "Siamo in un'emergenza climatica ed ecologica" conclude la sedicenne, offrendo tutto il suo "sostegno alla gente in Cile".</p>
    </article>
  </body>
</html>