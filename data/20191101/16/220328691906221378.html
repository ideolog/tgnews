<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/30-snegorina-gotovi-da-chistyat-planinskite-prokhodi-405592.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T16:21:20+00:00"/>
    <meta property="og:title" content="30 снегорина готови да чистят планинските проходи"/>
    <meta property="og:description" content="При влошаване на времето машините ще стартират почистването на „Петрохан“, „Троянски“, „Шипка“, „Твърдишки“, „Предел“ и на Прохода на Републиката"/>
  </head>
  <body>
    <article>
      <h1>30 снегорина готови да чистят планинските проходи</h1>
      <address>
        <time datetime="2019-11-01T16:21:20+00:00">01 Nov 2019, 16:21</time>
      </address>
      <p>Близо 30 машини са в готовност да обработват пътните настилки през високопланинските проходи, уверя Агенция „Пътна инфраструктура“.</p>
      <p>При влошаване на времето машините ще стартират почистването на „Петрохан“, „Троянски“, „Шипка“, „Твърдишки“, „Предел“ и на Прохода на Републиката. Осигурени са нужните количества сол и пясък.</p>
      <p>От пътната агенция информират, че на проходите „Петрохан“, „Шипка“ и на Републиката настилката е мокра, а видимостта е до 100 метра.</p>
      <p>Агенция „Пътна инфраструктура“ апелира шофьорите, на които им предстои пътуване през планинските проходи, да не тръгват на път с автомобили с летни гуми и да карат със скорост, съобразена с метеорологичните условия.</p>
    </article>
  </body>
</html>