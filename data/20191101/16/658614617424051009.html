<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175474/gemeentemedewerker-finalist-ambtenaar-van-het-jaar"/>
    <meta property="og:site_name" content="omroep flevoland"/>
    <meta property="article:published_time" content="2019-11-01T16:26:00+00:00"/>
    <meta property="og:title" content="Gemeentemedewerker finalist Ambtenaar van het Jaar"/>
    <meta property="og:description" content="Jolanda van Tongeren van gemeente Almere staat in de finale voor de titel 'Ambtenaar van het Jaar 2019'. Dat is een initiatief van het magazine Publiek Denken."/>
  </head>
  <body>
    <article>
      <h1>Gemeentemedewerker finalist Ambtenaar van het Jaar</h1>
      <address>
        <time datetime="2019-11-01T16:26:00+00:00">01 Nov 2019, 16:26</time>
      </address>
      <figure>
        <audio src="https://d5ms27yy6exnf.cloudfront.net/audio/666836.mp3"/>
        <figcaption>Jolanda van Tongeren</figcaption>
      </figure>
      <p>
        <b>Jolanda van Tongeren van gemeente Almere staat in de finale voor de titel 'Ambtenaar van het Jaar 2019'. Dat is een initiatief van het magazine Publiek Denken.</b>
      </p>
      <p>Van Tongeren werkt bij de gemeente als strategisch adviseur Business Accounting. Dat betekent dat ze zich bezig houdt met het verantwoord uitgeven van het geld binnen het sociaal domein. De ambtenaar is verrast door de nominatie. Ze wist niet dat haar collega's haar ervoor opgegeven hadden. Twee weken geleden kreeg ze de melding dat ze bij de laatste twaalf zit. "Ik was helemaal flabbergasted!"</p>
      <p><b>Nominaties en stemmen</b><br/>De Ambtenaar Top 100 wordt elk jaar door het magazine samengesteld. Collega's kunnen elkaar nomineren. De personen met de meeste nominaties komen in de top 100 terecht. Op welke plek ze staan, wordt door een daaropvolgende stemronde beslist.</p>
      <p>De twaalf ambtenaren met de meeste stemmen staan in de finale. De persoon die dan weer de meeste stemmen verzameld, krijgt de publieksprijs. Daarnaast wordt er nog een prijs weggegeven door een jury. Zij beslissen wie er wint op basis van een speeddate met de kandidaat en de motivaties van de nominaties.</p>
      <p>Op 10 december wordt bekend gemaakt welke ambtenaren tot de besten zijn verkozen.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>