<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/prejety-pobodany-ci-uduseny-kriminaliste-vysetruji-smrt-muze-v-ratibori-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T16:24:00+00:00"/>
    <meta property="og:title" content="Přejetý, pobodaný či udušený? Kriminalisté vyšetřují smrt muže v Ratiboři"/>
    <meta property="og:description" content="Krajští policisté vyšetřují smrt pětačtyřicetiletého muže v Ratiboři na Vsetínsku ze středečního večera. Mezi místními koluje několik variant příčiny úmrtí od sražení autem až po zdravotní problém zesnulého. Kriminalisté pracují i s variantou násilné smrti."/>
  </head>
  <body>
    <article>
      <h1>Přejetý, pobodaný či udušený? Kriminalisté vyšetřují smrt muže v Ratiboři</h1>
      <address><time datetime="2019-11-01T16:24:00+00:00">01 Nov 2019, 16:24</time> by <a rel="author">Martin Mrlina</a></address>
      <p>Podle očitého svědka, který si nepřál zveřejnit své jméno, došlo k události ve středu večer. „Šel jsem v jedenáct kolem bytovky poblíž Jednoty a viděl jsem na dlažbě dvora před domem ležet muže. V té chvíli už ho nakládali do rakve,“ přiblížil Ratibořan.</p>
      <p>Po dědině se nejdříve neslo, že se jedná o oběť dopravní nehody.</p>
      <p>„Říkalo se, že ho srazilo auto. Pak jsem zaslechl, že se udusil zvratkama. Ale teď už se mluví o tom, že toho chlapíka, který nebyl z Ratiboře, někdo srazil, nebo dokonce pobodal nožem,“ dodal místní obyvatel.</p>
      <p>Policie zatím vzhledem k začátku vyšetřování nebude poskytovat podrobnější informace.</p>
      <p>„“Můžu říct jen tolik, že prověřujeme úmrtí muže ročník sedmdesát čtyři a zjišťujeme, jestli nedošlo ke spáchání násilného trestného činu,“ informovala Deník v pátek odpoledne policejní mluvčí Lenka Javorková.</p>
      <figure>
        <img src="https://g.denik.cz/32/6d/vsetin-nakupy-smetanova-obchodni-galerie-otevreni-prodejny-parkovani-podzemni-garaze-01_denik-150-3x2.jpg"/>
      </figure>
      <aside>
        <a href="https://valassky.denik.cz/zpravy_region/smetanova-obchodni-galerie-otevrela-jak-se-vam-libi-20191101.html">Smetanova obchodní galerie otevřela. Jak se vám líbí? Přečíst článek ›</a>
      </aside>
      <figure>
        <img src="https://g.denik.cz/43/b8/snih-sypac-kalamita-namraza-snezeni-pluh-zima-silnicari-03_denik-150-3x2.jpg"/>
      </figure>
      <aside>
        <a href="https://valassky.denik.cz/zpravy_region/silnicari-uz-ladi-formu-na-zimu-do-akce-je-prichystano-62-sypacu-80191030.html">Silničáři už ladí formu na zimu. Do akce je přichystáno 62 sypačů Přečíst článek ›</a>
      </aside>
    </article>
  </body>
</html>