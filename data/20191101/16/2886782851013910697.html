<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/01/kornyezetbarat-temetes-parizs-mellett"/>
    <meta property="og:site_name" content="euronews"/>
    <meta property="article:published_time" content="2019-11-01T16:34:04+00:00"/>
    <meta property="og:title" content="Környezetbarát temetés Párizs mellett"/>
    <meta property="og:description" content="Az itteni temetések vegyianyagmentesek, a felhasznált anyagok lebomlóak, sírkövek helyett fával jelölik meg a hantokat, az elhunytak családjának pedig szigorú szabályokat kell betartaniuk."/>
  </head>
  <body>
    <article>
      <h1>Környezetbarát temetés Párizs mellett</h1>
      <address><time datetime="2019-11-01T16:34:04+00:00">01 Nov 2019, 16:34</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/30/80/773x435_cmsv2_bdfa22c4-39b0-5bd0-b3b2-39e260b64abd-4273080.jpg"/>
      </figure>
      <p>
        <b>Van, aki még halála után is ügyel arra, hogy csökkentse ökológiai lábnyomát: Párizs mellett, Ivry-sur-Seine-ben nyáron megnyílt az első "zöld" temető.</b>
      </p>
      <p>Az itteni temetések vegyianyagmentesek, a felhasznált anyagok lebomlóak, sírkövek helyett fával jelölik meg a hantokat, az elhunytak családjának pedig szigorú szabályokat kell betartaniuk.</p>
      <p>"Az elhunyt személy rokona kitölt egy formanyomtatványt, amelyben megígéri, hogy a koporsó vagy kartonpapírból vagy fából fog készülni, nem fognak alkalmazni kőfaragót, nem öntetik ki betonnal a sírhelyet, és hogy balzsamozás sem lesz" - mondja a párizsi városháza temetési felelőse.</p>
      <p>Az úgynevezett "zöld temetések" még szokatlanok Franciaországban, a következő években azonban több olyan temető is nyílik majd Párizs környékén, amelyekben lehetőség lesz környezetbarát temetésre. Ez utóbbiak mintegy 22 százalékkal olcsóbbak, mint a hagyományos temetések.</p>
    </article>
  </body>
</html>