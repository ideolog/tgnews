<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ryaboshapka-gotoviy-obgovoriti-svoyu-vidstavku-z-deputatami-v-radi-328165_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T16:46:00+00:00"/>
    <meta property="og:title" content="Рябошапка готовий обговорити свою відставку з депутатами в Раді"/>
    <meta property="og:description" content="Не про що говорити – заявив генпрокурор.  "/>
  </head>
  <body>
    <article>
      <h1>Рябошапка готовий обговорити свою відставку з депутатами в Раді</h1>
      <h2>Не про що говорити – заявив генпрокурор.  </h2>
      <address>
        <time datetime="2019-11-01T16:46:00+00:00">01 Nov 2019, 16:46</time>
      </address>
      <p>Генеральний прокурор України Руслан Рябошапка заявив, що спокійного відноситься до<a href="https://dt.ua/POLITICS/deputati-zbirayut-pidpisi-za-vidstavku-genprokurora-ryaboshapki-zmi-328041_.html"><b> ініціативою його відставки в парламенті,</b></a> яку озвучив народний депутат фракції "Слуга народу" Олександр Дубинський.</p>
      <p>"Насправді, ніякої реакції немає: професійна і спокійна", - сказав Рябошапка журналістам у п'ятницю.</p>
      <p>"Якщо підписів буде достатньо, щоб спілкуватися в парламенті на предмет цих підписів, то я прийду в парламент і буду спілкуватися. А поки що навіть не про що говорити", - додав генпрокурор.</p>
      <p>Відповідаючи на питання про те, чи відома йому причина, через яку в Раді ініціюють його відставку, Рябошапка сказав: "Напевно, хтось не задоволений тим, що ми робимо. Напевно, реформи, які ми зараз проводимо, зачіпає чиїсь інтереси і люди відчувають, що збільшуються ризики для них, тому вони роблять заходи, щоб погані наслідки для них не настали".</p>
      <p>Нагадаємо, що у четвер у Верховній Раді почали збирати підписи за відставку голови Генеральної прокуратури Руслана Рябошапки. Як заявив колишній депутат Сергій Лещенко, один із спікерів Коломойського в нинішній Раді Олександр Дубинський вирішив переключити увагу суспільства з того факту, що ні він, ні <a href="https://dt.ua/POLITICS/golosuvannya-za-aresht-dubnevicha-pokazalo-konflikt-mizh-zelenskim-i-kolomoyskim-leschenko-327983_.html"><b>вся група Коломойського не голосували за зняття недоторканності з підозрюваного в корупції депутата Ярослава Дубневича</b></a> та оголосив збір підписів за відставку Руслана Рябошапки з посади генпрокурора.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>