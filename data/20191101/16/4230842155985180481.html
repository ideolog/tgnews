<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-skifske-zoloto-sud-u-gaazi-vidmovyv-ukrayini-u-vidvodi-suddi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T16:08:56+00:00"/>
    <meta property="og:title" content="Скіфське золото: суд у Гаазі відмовив Україні у відводі судді"/>
    <meta property="og:description" content="Суд у Гаазі відхилив клопотання України про відведення судді Апеляційного суду Амстердама, який розглядає справу про скіфське золото."/>
  </head>
  <body>
    <article>
      <h1>Скіфське золото: суд у Гаазі відмовив Україні у відводі судді</h1>
      <address>
        <time datetime="2019-11-01T16:08:56+00:00">01 Nov 2019, 16:08</time>
      </address>
      <p>Суд у Гаазі відхилив клопотання України про відведення судді Апеляційного суду Амстердама, який розглядає справу про скіфське золото.</p>
      <p>Перший заступник міністра культури Світлана Фоменко заявила, що суд у Гаазі відхилив клопотання української сторони про відведення судді.</p>
      <blockquote>– Сьогодні було рішення про відмову в нашому клопотанні про відведення судді. Жодних подробиць ми поки що не маємо. Будемо зв’язуватися з нашими голландськими радниками. Міністерство юстиції контролює цей процес, – зазначила Фоменко.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20190926-ukrayinomovni-audiogidy-u-svitovyh-muzeyah-olena-zelenska-initsiyuvala-proekt/">Україномовні аудіогіди у світових музеях – Олена Зеленська ініціювала проект</a>
      </p>
      <p>За її словами, в цій відмові нічого страшного немає.</p>
      <p>Нагадаємо, <b>колекцію з 565 музейних предметів</b>, наданих Центральним музеєм Тавриди, Керченським історико-культурним заповідником, Національним заповідником Херсонес Таврійський та Бахчисарайським історико-культурним заповідником було привезено для експонування в музеї Алларда Пірсона 6 лютого 2014 року.</p>
      <p>Після окупації Росією Криму <b>нідерландська сторона відмовилася повертати експонати кримським музеям</b>, мотивуючи відмову тим, що брала їх від України. Проте влада РФ наполягала на поверненні скіфського золота.</p>
      <p>Окружний суд Амстердама 14 грудня 2016 року ухвалив рішення, згідно з яким <b>колекція скіфського золота має бути повернена Україні.</b></p>
      <p>16 липня 2019 року стало відомо, що Апеляційний суд Амстердама через 6-9 місяців ухвале остаточне рішення щодо скіфського золота. У суді повідомили, що суддям необхідно отримати від сторін спору додаткову інформацію про право власності на експонати. В України та РФ є два місяці, аби надати документи.</p>
    </article>
  </body>
</html>