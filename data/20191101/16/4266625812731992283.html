<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/elina_svitolina_peremogla_amerykanku_sofiyu_kenin_na_u_gri_pidsumkovogo_1681679"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T16:03:00+00:00"/>
    <meta property="og:title" content="Еліна Світоліна перемогла американку Софію Кенін у грі Підсумкового тенісного турніру WTA Finals-2019"/>
    <meta property="og:description" content="Перша «ракетка» України і восьмий номер світового рейтингу Еліна Світоліної виграла усі три свої матчі в «Пурпурній» групі Підсумкового турніру WTA у Шеньчжені із призовим фондом 14 000 000 доларів."/>
  </head>
  <body>
    <article>
      <h1>Еліна Світоліна перемогла американку Софію Кенін у грі Підсумкового тенісного турніру WTA Finals-2019</h1>
      <address>
        <time datetime="2019-11-01T16:03:00+00:00">01 Nov 2019, 16:03</time>
      </address>
      <p>
        <b>Перша «ракетка» України і восьмий номер світового рейтингу Еліна Світоліної виграла усі три свої матчі в «Пурпурній» групі Підсумкового турніру WTA у Шеньчжені із призовим фондом 14 000 000 доларів.</b>
      </p>
      <p>Як повідомляє<a href="http://btu.org.ua/main/23589-wta-finals-svitolina-v-dvuh-setah-obygryvaet-kenin.html"> btu.org.ua</a>, сьогодні, 1 листопада, Еліна перемогла американку російського походження Софію Кенін (12), яка замінила на турнірі травмовану Б’янку Андреєску з Канади. Результат поєдинку – 7:5, 7:6 (12:10).</p>
      <p>Зазначимо, що 25-річна харків’янка одержала путівку в півфінал в Шеньчжені ще в середу, 30 жовтня, за підсумками двох раундів, оформивши двухсетові перемоги над чешкою Кароліною Плішкова і Сімоною Халеп з Румунії.</p>
      <p>Таким чином, Еліна Світоліна стала першою тенісисткою з 2013 року (Серена Вільямс), яка вийшла з групи на WTA Finals, не втративши жодного сету.</p>
      <p>Американка Софія Кенін (WTA 12) дебютувала на Підсумковому турнірі WTA, замінивши в групі канадку Бьянку Андреєску.</p>
      <p>Тенісистки провели на корті 2 години і 12 хвилин. У першому сеті Кенін двічі виходила вперед з брейком (вела 5:3), але до сетболів так і не дійшла. Світоліна записала на свій рахунок чотири гейми поспіль, щоб завершити партію на свою користь.</p>
      <p>По ходу другого сету українка не скористалася п’ятьма брейк-поінтами, в тому числі і прихованим матч-болом, а при рахунку 4:4 втратила гейм на своїй подачі. Кенін знову не вдалося подати на сет (упустила сет-бол), а Світоліна з четвертого брейк-поінта зрівняла рахунок (5:5).</p>
      <p>Гарантувавши собі як мінімум тай-брейк, Еліна не зуміла реалізувати матч-бол в 11-му геймі, а на тай-брейку в результаті оформила перемогу з шостого матч-болу.</p>
      <p>Матч тривав 2 години і 10 хвилин. В активі Еліни Світоліної 11 ейсів при чотирьох подвійних помилках на своїй подачі, 25 віннерів і 28 невимушених помилок, чотири реалізованих брейк-поінта з 11-ти. Натомість Софія Кенін записала на свій рахунок два ейси при 10 подвійних помилках на своїй подачі, 37 віннерів і 45 невимушених помилок, використала три шанси на брейк з дев’яти.</p>
      <figure>
        <img src="https://btu.org.ua/uploads/posts/2019-11/1572613258_match-stat.png"/>
      </figure>
      <p>25-річна Світоліна другий рік поспіль виступить у півфіналі Підсумкового турніру. У півфіналі суперницею українки стала Белінда Бенчіч (WTA 7) зі Швейцарії, яка зайняла друге місце в «Червоній» групі. Цього року дівчата зіграли на турнірах в Дубаї (перемога Бенчіч) і Торонто (перемога Світоліной).</p>
      <p>Ця зустріч ніяк не впливала на становище тенісисток у «Пурпурній» групі WTA Finals, однак була важливою з точки зору рейтингових очок, а також суми призових (305 000 доларів за перемогу).</p>
      <p>\</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/elina_svitolina_sogodni_zigraie_zaklyuchnyy_match_u_grupi_na_pidsumkovomu_1681497"/>
        <a href="https://zik.ua/news/2019/10/30/elina_svitolina_vyyshla_do_pivfinalu_tenisnogo_turniru_wta_finals2019_z_1680173"/>
        <a href="https://zik.ua/news/2019/10/30/elina_svitolina_obigrala_simonu_halep_i_zigraie_u_pivfinali_pidsumkovogo_1679877"/>
        <a href="https://zik.ua/news/2019/10/30/u_matchi_elina_svitolina__simona_halep_shansy_tenisystok_na_peremogu_1679589"/>
      </related>
    </article>
  </body>
</html>