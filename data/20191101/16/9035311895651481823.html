<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/nba-basketbol-macinda-cin-protestosu-google-da-uygurlari-aratin-houstan-washington-kamplar?utm_source=whatsapp"/>
    <meta property="og:site_name" content="euronews"/>
    <meta property="article:published_time" content="2019-11-01T16:33:55+00:00"/>
    <meta property="og:title" content="NBA basketbol maçında Çin protestosu: &quot;Google'da Uygurları aratın&quot;"/>
    <meta property="og:description" content="Amerikan Basketbol Ligi NBA'de çarşamba gecesi oynanan Washington Wizards - Houston Rockets maçında bir grup Uygur seyirci Çin yönetimini protesto etti"/>
  </head>
  <body>
    <article>
      <h1>NBA basketbol maçında Çin protestosu: "Google'da Uygurları aratın"</h1>
      <address><time datetime="2019-11-01T16:33:55+00:00">01 Nov 2019, 16:33</time> by <a rel="author">Yalcin Ademoglu</a></address>
      <p>Amerikan Basketbol Ligi NBA'de çarşamba gecesi oynanan Washington Wizards - Houston Rockets maçında bir grup seyirci Çin yönetiminin Uygur politikasını protesto etti. Washington'daki maç sırasında ayağa kalkan göstericiler üzerlerindeki siyah tişörtlerde İngilizce yazan 'Google Uyghurs' (Google'da Uygurları aratın) mesajını paylaştı.</p>
      <p>Maçın ardından stat çıkışında da gösterilerini sürdüren protestocular, "Uygur ve Hong Konglulara özgürlük" sloganları attı ve Çin'i protesto eden pankartlar açtı.</p>
      <figure>
        <iframe data-src="https://twitter.com/euronewses/status/1189683784175759360" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Çin'in eğitim merkezi olarak ifade ettiği toplama kamplarında ABD Dışişleri Bakanlığı verilerine göre 3 milyon civarında Uygur zorla tutuluyor.</p>
      <p>Uygurlar, asimilasyon ve kültürel soykırım olarak tanımladıkları toplama kamplarına götürülen kişilerin çocuklarının ellerinden alındığını ve bir daha göremediklerini belirtiyor.</p>
      <ul>
        <li>
          <a href="https://tr.euronews.com/2019/06/25/japonya-cin-in-baskilarina-ragmen-uygur-aktivist-rabia-kadir-e-vize-verdi">Japonya, Çin'in baskılarına rağmen Uygur aktivist Rabia Kadir'e vize verdi</a>
        </li>
        <li>
          <a href="https://tr.euronews.com/2019/06/13/cin-dogu-turkistanda-sadece-camileri-degil-musluman-mezarliklarinida-hedef-aliyor">Çin, Doğu Türkistan'da sadece camileri değil Müslüman mezarlıklarını da hedef alıyor</a>
        </li>
        <li>
          <a href="https://tr.euronews.com/2019/05/17/pekin-den-zorunlu-asimilasyona-tesvik-uygur-ogrencilerin-sinav-puanlar-dusuruldu">Pekin'den zorunlu asimilasyona teşvik: Uygur öğrencilerin sınav puanları düşürüldü</a>
        </li>
      </ul>
      <p>Geçen temmuzda çoğunluğunu batılı devletlerin oluşturduğu 22 ülke Çin yönetimine ortak bir <a href="https://www.hrw.org/sites/default/files/supporting_resources/190708_joint_statement_xinjiang.pdf">mektup</a> göndererek Doğu Türkistan'daki toplama kamplarında zorla tutulan Uygurların derhal serbest bırakılması için çağrı <a href="https://tr.euronews.com/2019/07/10/22-ulkeden-cine-dogu-turkistan-tepkisi-kitlesel-gozaltilar-derhal-durdur-uygurlar-serbest">yapmıştı.</a></p>
    </article>
  </body>
</html>