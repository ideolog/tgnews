<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/01/kinai-lett-a-thomas-cook"/>
    <meta property="og:site_name" content="infostart"/>
    <meta property="article:published_time" content="2019-11-01T16:50:00+00:00"/>
    <meta property="og:title" content="Kínai lett a Thomas Cook"/>
    <meta property="og:description" content="Legalábbis a név."/>
  </head>
  <body>
    <article>
      <h1>Kínai lett a Thomas Cook</h1>
      <address><time datetime="2019-11-01T16:50:00+00:00">01 Nov 2019, 16:50</time> by <a rel="author">Infostart</a></address>
      <related>
        <h4>
          <b>Előzmények:</b>
        </h4>
        <a href="https://infostart.hu/gazdasag/2019/10/10/igy-all-most-a-neckermann-magyarorszag"/>
        <a href="https://infostart.hu/gazdasag/2019/10/02/a-wizz-air-is-rarepul-a-thomas-cook-jogaira"/>
        <a href="https://infostart.hu/kulfold/2019/09/27/thomas-cook-csod-megvan-meddig-tart-a-matterhorn-muvelet"/>
      </related>
      <h3>Legalábbis a név.</h3>
      <p>Egy kínai konglomerátum, a Fosun Tourism Group 11 millió forintot adott a márkanévért. Így a legrégibb brit utazási iroda elnevezése már egy kínai társaság turisztikai terjeszkedését szolgálja.</p>
      <p>Az 1841-ben Thomas Cook üzletember által alapított cég világszerte 22 ezer, Nagy-Britanniában 9 ezer alkalmazottat foglalkoztatott, és 94 repülőgépből álló saját légitársasága is volt.</p>
      <p>A cég hónapok óta pénzügyi nehézségekkel küszködött; a március 31-én zárult fél évről 1,5 milliárd font (570 milliárd forint) adózás előtti veszteséget jelentett.A Thomas Cook csoport brit tagja szeptember 23-án, osztrák, lengyel német leányvállalatai pedig két nappal később jelentettek csődöt.</p>
      <p>Becslések szerint a külföldi érdekeltségeket is beleszámítva meghaladhatta a 600 ezret azoknak az utasoknak a száma, akik a Thomas Cook által szervezett utakon vettek részt a csőd bejelentésének idején. A cég brit utasainak hazaszállítása a brit kormány becslése szerint 100 millió fontba került.</p>
      <p>
        <i>Nyitókép: TOMAS DEL CORO</i>
      </p>
    </article>
  </body>
</html>