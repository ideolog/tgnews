<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/turechchina-i-rosiya-proveli-pershe-patrulyuvannya-v-siriji-50051151.html"/>
    <meta property="og:site_name" content="НВ"/>
    <meta property="article:published_time" content="2019-11-01T16:09:00+00:00"/>
    <meta property="og:title" content="Турецькі і російські військові провели перше патрулювання в Сирії"/>
    <meta property="og:description" content="У п’ятницю, 1 листопада, турецькі та російські військові провели перше спільне патрулювання на північному сході Сирії в рамках досягнутих раніше домовленостей."/>
  </head>
  <body>
    <article>
      <h1>Турецькі і російські військові провели перше патрулювання в Сирії</h1>
      <h2>У п’ятницю, 1 листопада, турецькі та російські військові провели перше спільне патрулювання на північному сході Сирії в рамках досягнутих раніше домовленостей.</h2>
      <address>
        <time datetime="2019-11-01T16:09:00+00:00">01 Nov 2019, 16:09</time>
      </address>
      <p>Згідно <a href="https://www.msb.gov.tr/en-US/Slide/1112019-23861">із заявою</a> Міністерства національної оборони Туреччини, в патрулюванні в районі сирійського прикордонного міста Дербесійя були задіяні наземні підрозділи і БПЛА.</p>
      <p>«Патрулювання проводилося за участю восьми сухопутних транспортних засобів, по чотири з кожної сторони, і БПЛА», - йдеться в заяві.</p>
      <p>Спільне патрулювання проведено вздовж 87 км сирійсько-турецького кордону. Приблизно через чотири години загони повернулися до Туреччини.</p>
      <p>Нагадаємо, що 9 жовтня <a href="https://nv.ua/ukr/world/geopolitics/turechchina-pochala-viyskovu-operaciyu-v-siriji-50047103.html">Туреччина почала на північному сході Сирії військову операцію</a> Джерело миру проти сирійських курдів.</p>
      <p>23 жовтня <a href="https://nv.ua/ukr/world/geopolitics/turechchina-zavershila-nastup-v-siriji-50049319.html">Туреччина оголосила про завершення військової операції в Сирії</a>.</p>
      <p>Рішення про закінчення операції було оголошено після <a href="https://nv.ua/ukr/world/geopolitics/viyna-v-siriji-turechchina-i-rosiya-dosyagli-ugodi-shchodo-kurdiv-novini-svitu-50049279.html">укладення угоди між Туреччиною і Росією</a> щодо розміщення своїх сил на кордоні з Сирією.</p>
    </article>
  </body>
</html>