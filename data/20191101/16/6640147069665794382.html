<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gillette-bomber-cup-featuring-fortnite-filoakai-e-il-nuovo-bomber/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T16:20:00+00:00"/>
    <meta property="og:title" content="Gillette Bomber Cup featuring Fortnite, Filoakai è il nuovo Bomber"/>
    <meta property="og:description" content="La seconda edizione della Gillette Bomber Cup featuring Fortnite giunge alla conclusione: Filoakai è il vincitore del torneo."/>
  </head>
  <body>
    <article>
      <h1>Gillette Bomber Cup featuring Fortnite, Filoakai è il nuovo Bomber</h1>
      <address><time datetime="2019-11-01T16:20:00+00:00">01 Nov 2019, 16:20</time> by <a rel="author">Martina Fargnoli</a></address>
      <p>La Gillette Bomber Cup featuring Fortnite bissa il successo della prima edizione portando i campi di scontro della Battaglia Reale al Lucca Comics &amp; Games 2019. Sono stati ben 2800 i giocatori che hanno provato ad aggiudicarsi il titolo di Bomber del torneo su licenza ufficiale del gioco di Epic Games. Solo uno però ce l’ha fatta: <b>Filoakai è il nuovo numero 1 della competizione</b>. Il montepremi di 8.000 euro in palio è stato distribuito ai primi cinque classificati, 3.500 dei quali sono andati al vincitore.</p>
      <p>La Gillette Bomber Cup ha visto svolgersi le selezioni per la finale del torneo, realizzate in collaborazione con PG Esport, durante <a href="http://www.tomshw.it/videogioco/gillette-bomber-cup-ft-fortnite-lucca/">4 Open Qualifier online</a>, rispettivamente il <a href="http://www.tomshw.it/videogioco/gillette-bomber-cup-featuring-fortnite-i-primi-due-qualifier-per-lucca-comics-games/">18-19</a> e il <a href="http://www.tomshw.it/videogioco/gillette-bomber-cup-featuring-fortnite-risultatii-ultimi-online-qualifier/">21-22 ottobre</a>, in cui <b>sono stati decretati i primi 4 finalisti</b> e una Last Chance Qualifier dal vivo nella Ex Cavallerizza di Lucca Comics &amp; Games che ha selezionato ulteriori 40 contendenti al titolo. A loro si sono uniti altri 12 giocatori invitati tra i più importanti pro player del panorama italiano per la Grand Final. “Siamo felici di aver fatto il nostro debutto ufficiale nell’incredibile mondo degli eSports, prima a Milan Games Week e poi a Lucca Comics &amp; Games”, ha dichiarato Gennaro D’Ambrosio, Assistant Brand Manager Gillette.</p>
      <slideshow>
        <figure>
          <img src="https://www.tomshw.it/images/images/2019/11/gillette-bomber-cup-featuring-fortnite-59862.768x432.jpg"/>
        </figure>
        <figure>
          <img src="https://www.tomshw.it/images/images/2019/11/gillette-bomber-cup-featuring-fortnite-59860.768x432.jpg"/>
        </figure>
      </slideshow>
      <p>Filoakai, in forze agli outSiders, ha guadagnato la vittoria affrontando in 6 match combattutissimi altri 55 giocatori, professionisti e amatoriali, tra cui anche il suo compagno di squadra oS Style. Il team eSport oS era affamato di vittorie: dopo la buona prestazione in occasione dell’edizione della <a href="http://www.tomshw.it/videogioco/gillette-bomber-cup-featuring-fortnite-successo/">Gillette Bomber Cup alla Milan Games Week</a>, <b>mancava solo il riconoscimento più ambito per cesellare una prova impegnativ</b>a. Gli oS si erano già distinti sulla scena esports legata a Fortnite, raggiungendo la top 100 dei migliori d’Europa della Fortnite World Cup con le prestazioni di oS Rise.</p>
      <p><b>L’evento ha visto anche il coinvolgimento di content creator come Cicciogamer89</b> (ambasciatore del torneo), J0k3R, Kekkobomba, Los Amigos e Piazz come caster del torneo. La Gillette Bomber Cup featuring Fortnite è stata una accesa competizione ma anche una festa per tutti i presenti venuti per incontrare i propri YouTuber preferiti. A partire da oggi l’area Gillette ospiterà sessioni di free gaming dove i giocatori potranno sfidarsi con le migliori attrezzature per il gaming Predator.</p>
      <p>Leggi anche: <a href="https://www.tomshw.it/videogioco/ninja-faze-fortnite-championship-series/">Ninja fa squadra con i FaZe per la Fortnite Championship Series</a></p>
      <p>Gli eSports rappresentano in Italia un fenomeno sociale emergente, che coinvolge un ecosistema più complesso e articolato di quello che può apparire ai non addetti ai lavori. <b>A oggi i giochi competitivi elettronici uniscono spettacolo, ma anche tanta preparazione fisica e mentale</b> da parte dei giocatori che vogliono misurarsi nei palcoscenici più importanti d’Europa e del mondo. C’è un pubblico che sta crescendo come dimostra la folla che si è riversata nei padiglioni in questi giorni di Lucca Comics &amp; Games. Sono circa 1.200.000 gli spettatori di eventi <i>esportivi</i> rilevati dalle più recenti analisi AESVI, numeri che non lasciano indifferenti.</p>
      <p>“Tra molti giovani, i videogiochi non vengono più considerati un semplice passatempo, ma un lavoro con tanto di allenamenti, studio e disciplina al pari degli sport tradizionali, valori in cui il brand crede fermamente. <b>Ha concluso poi D’Ambrosio.</b> “Per questo Gillette sostiene gli appassionati e i professionisti di quella che consideriamo essere una categoria sportiva a tutti gli effetti. Facciamo anche questa volta i nostri complimenti al vincitore!”. Gillette ha lanciato la Gillette Bomber Cup per sostenere e diffondere i valori e la cultura degli eSports in Italia.</p>
    </article>
  </body>
</html>