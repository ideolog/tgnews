<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/baterie-masini-electrice-173988.html"/>
    <meta property="og:site_name" content="Auto Bild"/>
    <meta property="article:published_time" content="2019-11-01T16:06:25+00:00"/>
    <meta property="og:title" content="Viitorul mașinilor electrice: a fost inventată bateria care se încarcă în doar 10 minute!"/>
    <meta property="og:description" content="Cercetătorii americani au reușit să inventeze o baterie care vor conferi mașinilor electrice un avantaj considerabil."/>
  </head>
  <body>
    <article>
      <h6 class="kicker">Fără anxietate de autonomie!</h6>
      <h1>Viitorul mașinilor electrice: a fost inventată bateria care se încarcă în doar 10 minute!</h1>
      <address><time datetime="2019-11-01T16:06:25+00:00">01 Nov 2019, 16:06</time> by <a rel="author">Auto Bild Romania</a></address>
      <p>
        <b>Cercetătorii americani au reușit să inventeze o baterie care va conferi mașinilor electrice un avantaj considerabil.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/romania-europa-masini-electrice-170897.html">Românii sunt liderii Europei în ce privește interesul față de mașini electrice</a>
      </p>
      <p>
        <a href="https://www.auto-bild.ro/stiri/vanzari-masini-electrice-dublat-169535.html">Vânzările de mașini electrice s-au dublat în toată lumea! Care este cel mai de succes model</a>
      </p>
      <p>Cel mai des întâlnită problemă a mașinilor electrice – din punct de vedere al utilizatorilor clasici – este autonomia și, implicit, durata de încărcare a bateriilor. Dacă autonomia a crescut considerabil în ultimii ani, trecând și de 400 de kilometri, durata de încărcare rămâne în continuare un motiv de grijă.</p>
      <p>Însă o invenție recentă a oamenilor de știință pare să șteargă această frustrare: cercetătorii de la Universitatea de Stat din Pennsylvania au creat o baterie pentru mașini electrice pentru care un „plin” durează circa 10 minute. Autonomia promisă este de 322-482 de kilometri.</p>
      <p>Mai mult, aceștia au găsit și o metodă de a prelungi viața bateriei chiar și dacă este supusă încărcării rapide la temperaturi scăzute. Bateria Li-ion concepută de aceștia folosește un sistem de încălzire pe bază de foițe de nichel care aduce, în circa 30 de secunde, bateria la o temperatură optimă pentru încărcare. Astfel, bateria suportă până la 2.500 de cicluri de încărcare, echivalentul a circa 800.000 de kilometri.</p>
      <p>„Tendința de 10 minute este pentru viitor și este esențială pentru adoptarea vehiculelor electrice”, a explicat Chao-Yang Wang, profesor la Penn State University, <a href="https://www.agerpres.ro/stiintatehnica/2019/10/31/masinile-electrice-ar-putea-fi-incarcate-in-doar-10-minute-datorita-unei-baterii-dezvoltate-de-cercetatori-americani--394625">citat de Agerpres</a>.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/record-masina-electrica-drum-170895.html"/>
        <a href="https://www.auto-bild.ro/stiri/vw-beetle-electric-conversie-170731.html"/>
        <a href="https://www.auto-bild.ro/stiri/mini-cooper-se-169841.html"/>
      </related>
    </article>
  </body>
</html>