<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424893/fwtografiko-dihmero-seminario-me-ton-giwrgo-depolla"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T16:00:02+00:00"/>
    <meta property="og:title" content="Φωτογραφικό διήμερο σεμινάριο με τον Γιώργο Δεπόλλα"/>
    <meta property="og:description" content="Η Λέσχη ερασιτεχνών Φωτογράφων Ρόδου &quot;CRoP&quot; C.Ro.P Creative Rodos Photographers έχει τη χαρά και την τιμή να φιλοξενήσει και να παρουσιάσει στη Ρόδο τον εξαίρετο Φωτογράφο Γιώργο Δεπόλλα."/>
  </head>
  <body>
    <article>
      <h1>Φωτογραφικό διήμερο σεμινάριο με τον Γιώργο Δεπόλλα</h1>
      <h2>Σήμερα και αύριο από τις 18:00 έως τις 21:00 στην αίθουσα “Γεώργιος Καραγιάννης” του Επιμελητηρίου Δωδ/σου</h2>
      <address>
        <time datetime="2019-11-01T16:00:02+00:00">01 Nov 2019, 16:00</time>
      </address>
      <p>
        <b>Η Λέσχη ερασιτεχνών Φωτογράφων Ρόδου "CRoP" C.Ro.P Creative Rodos Photographers έχει τη χαρά και την τιμή να φιλοξενήσει και να παρουσιάσει στη Ρόδο τον εξαίρετο Φωτογράφο Γιώργο Δεπόλλα.</b>
      </p>
      <p>Ο γνωστός φωτογράφος που έχει προσφέρει πολλά στη σύγχρονη ελληνική φωτογραφία, θα μεταφέρει με τη δική του ματιά στο φωτογραφικό κοινό της Ρόδου και όχι μόνο, θέματα που έχουν να κάνουν με την εφαρμοσμένη αλλά και τη δημιουργική φωτογραφία.</p>
      <p>Σχέσεις, διαφορές, όρια κ.λπ. Παράλληλα θα εξηγήσει και θα παρουσιάσει, μέσα από αρκετά δικά του παραδείγματα τις δύο βασικές κατηγορίες φωτογραφίας, την Άμεση και τη Σκηνοθετημένη Φωτογραφία (συμπεριλαμβανομένου και του Αυτοπορτραίτου).</p>
      <figure>
        <img src="https://www.rodiaki.gr/medias/2019/10/31/5d2f6284fc8aca8258de0ec403b6f708.jpg"/>
      </figure>
      <p>Λίγα λόγια για τον Γιώργο Δεπόλλα: Γεννήθηκε στην Αθήνα. Σπούδασε σκηνοθεσία κινηματογράφου στη Σχολή Σταυράκου και από το 1975 ασχολείται συστηματικά με τη φωτογραφία. Είναι συνιδρυτής του Image Studio (1975), του Φωτογραφικού Κέντρου Αθηνών (1979) και της εκδοτικής εταιρείας Fotorama (1983).</p>
      <p>Έχει παρουσιάσει έργα του σε πολυάριθμες εκθέσεις και εκδόσεις στην Ελλάδα και το εξωτερικό. Αναφέρονται τα λευκώματα “Το Άσυλο”, “Στην Παραλία” και “13 Παράξενοι Θάνατοι”. Από το 1984 διδάσκει στη σχολή Βακαλό.</p>
      <p>Ζει και εργάζεται στην Αθήνα. Αυτή την περίοδο ο Γιώργος Δεπόλλας συμμετέχει στην 7η Μπιενάλε Σύγχρονης Τέχνης Θεσσαλονίκης με μια ανέκδοτη σειρά έργων υπό τον τίτλο «Ξένος». https://www.yiorgosdepollas.com/website/gr/, https://www.facebook.com/yiorgosdepollas/</p>
      <p>Η Λέσχη Ερασιτεχνών Φωτογράφων Ρόδου ευχαριστεί τη διοίκηση του Επιμελητήριου Δωδ/σου για την ευγενική παραχώρηση της αίθουσας «Γεώργιος Καραγιάννης».</p>
      <p>Η Λέσχη επίσης διατηρεί ηλεκτρονικό ταχυδρομείο (cropteam@hotmail.com) και σελίδα στο Facebook <br/>(https://www.facebook.com/cropgr).</p>
    </article>
  </body>
</html>