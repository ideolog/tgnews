<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/gezondheid/277383/nivel-e-health-is-onmisbaar-onderdeel-van-gezondheidszorg-geworden.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-01T16:48:31+00:00"/>
    <meta property="og:title" content="Nivel: E-health is onmisbaar onderdeel van gezondheidszorg geworden"/>
    <meta property="og:description" content="Zorgverleners zijn overwegend enthousiast over e-health. Toch is het aanbod in e-health groter dan het gebruik ervan. E-health kan leiden tot een afname van de werkdruk als de randvoorwaarden goed zijn. De tijd is rijp om samen handen en voeten te geven aan een betere inbedding van e-health in de zorg. Dit blijkt uit de zevende editie van de eHealth-monitor van Nictiz en het Nivel: Samen aan zet! Minister Bruins Minister Bruno Bruins van het ministerie van Volksgezondheid, Welzijn en Sport (VWS) heeft op vrijdag 1 november het eerste exemplaar van de eHealth-monitor 2019 in ontvangst genomen uit handen van Leonique Niessen (interim-directeur Nictiz) en Cordula Wagner (directeur Nivel)."/>
  </head>
  <body>
    <article>
      <h1>Nivel: E-health is onmisbaar onderdeel van gezondheidszorg geworden</h1>
      <address>
        <time datetime="2019-11-01T16:48:31+00:00">01 Nov 2019, 16:48</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/monitor-hartslag-stockxchng.jpg?itok=D4Bz8dVz"/>
        <figcaption>Foto: Stock.xchng</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/monitor-hartslag-stockxchng.jpg?itok=D4Bz8dVz"/>
        <figcaption>Foto: Stock.xchng</figcaption>
      </figure>
      <p><b>Utrecht - </b>Zorgverleners zijn overwegend enthousiast over e-health. Toch is het aanbod in e-health groter dan het gebruik ervan. E-health kan leiden tot een afname van de werkdruk als de randvoorwaarden goed zijn. De tijd is rijp om samen handen en voeten te geven aan een betere inbedding van e-health in de zorg. Dit blijkt uit de zevende editie van de eHealth-monitor van Nictiz en het Nivel: Samen aan zet!</p>
      <p>Minister Bruins</p>
      <p>Minister Bruno Bruins van het ministerie van Volksgezondheid, Welzijn en Sport (VWS) heeft op vrijdag 1 november het eerste exemplaar van de eHealth-monitor 2019 in ontvangst genomen uit handen van Leonique Niessen (interim-directeur Nictiz) en Cordula Wagner (directeur Nivel).</p>
      <p><b>Utrecht - </b>Zorgverleners zijn overwegend enthousiast over e-health. Toch is het aanbod in e-health groter dan het gebruik ervan. E-health kan leiden tot een afname van de werkdruk als de randvoorwaarden goed zijn. De tijd is rijp om samen handen en voeten te geven aan een betere inbedding van e-health in de zorg. Dit blijkt uit de zevende editie van de eHealth-monitor van Nictiz en het Nivel: Samen aan zet!</p>
      <p>Minister Bruins</p>
      <p>Minister Bruno Bruins van het ministerie van Volksgezondheid, Welzijn en Sport (VWS) heeft op vrijdag 1 november het eerste exemplaar van de eHealth-monitor 2019 in ontvangst genomen uit handen van Leonique Niessen (interim-directeur Nictiz) en Cordula Wagner (directeur Nivel).</p>
      <h3>Noodzaak</h3>
      <p>Uit het onderzoek blijkt dat zorgverleners de noodzaak inzien om zorgprocessen opnieuw te gaan vormgeven en inrichten met behulp van e-health. Op die manier krijgen patiënten meer zeggenschap over hun eigen gezondheid. Ook draagt de inzet van e-health bij aan de verlaging van de werkdruk in de zorg. De eHealth-monitor 2019 laat zien dat de inzet van e-health een onmisbaar onderdeel van de zorg(verlening) is geworden.</p>
      <h3>Goede technologie en aansluiting op zorgprocessen cruciaal</h3>
      <p>Ook dit jaar is onder een groot aantal zorgverleners en zorggebruikers via vragenlijsten gevraagd in hoeverre ze e-health gebruiken, hoe e-health hen helpt en wat ze graag anders willen zien of nodig hebben om e-health succesvol te implementeren. De ondervraagden zijn het erover eens: de technologie moet goed werken om e-health goed te kunnen gebruiken en het moet ook goed aansluiten op de zorgprocessen binnen en tussen de zorginstellingen. Alle spelers in het zorgveld zijn nu aan zet om e-health zorgbreed in te voeren en te gaan gebruiken.</p>
      <h3>E-health door de jaren heen steeds meer geïntegreerd in zorgproces</h3>
      <p>De eHealth-monitor meet sinds 2013 de beschikbaarheid en het gebruik van e-health in Nederland. De boodschappen door de jaren heen illustreren de ontwikkelingen op het gebied van e-health. Van experimentele noviteiten op het gebied van gezondheidszorg – over en later met de patiënt – naar een meer doelgerichte integratie van e-health in het zorgproces. In 2013 werd bij e-health gedacht aan ‘het digitaal maken van bestaande informatie en reguliere processen’. De toepassingen die men destijds ‘e-health’ noemde, behoren nu tot de dagelijkse werkwijze. Ook zijn sommige toepassingen door voortschrijdend inzicht achterhaald of niet geschikt gebleken voor gebruik.  </p>
      <h3>Behaalde doelstellingen van 2014 moeilijk in te passen in huidige situatie</h3>
      <p>Sinds 2014 worden in de eHealth-monitor de doelstellingen van de toenmalige minister van VWS, Edith Schippers, gemonitord: online inzage in medische gegevens, zelfmeten &amp; gegevensmonitoring en beeldschermzorg &amp; domotica. Hiermee zijn positieve resultaten behaald. Wel blijkt het lastig om doelstellingen een-op-een te vergelijken met de huidige situatie. De (zorg)wereld van nu ziet er anders uit dan in 2014; voortschrijdend inzicht en vernieuwende, technologische ontwikkelingen spelen een rol.</p>
    </article>
  </body>
</html>