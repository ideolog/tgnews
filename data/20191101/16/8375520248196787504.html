<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/ukrajini-varto-gotuvatisya-do-potuzhnogo-zemletrusu-637072.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T16:10:54+00:00"/>
    <meta property="og:title" content="Україні варто готуватися до потужного землетрусу"/>
    <meta property="og:description" content="Сейсмолог наголосив, що найнебезпечнішими ділянками нашої країни вважаються район Зони Вранча - Карпатських гір і захід Одеської області"/>
  </head>
  <body>
    <article>
      <h1>Україні варто готуватися до потужного землетрусу</h1>
      <address>
        <time datetime="2019-11-01T16:10:54+00:00">01 Nov 2019, 16:10</time>
      </address>
      <h4>Сейсмолог наголосив, що найнебезпечнішими ділянками нашої країни вважаються район Зони Вранча - Карпатських гір і захід Одеської області</h4>
      <p>Сейсмічна активність на Закарпатті трапляється, як правило, раз в 100-120 років. Останні поштовхи були зафіксовані в 1908 році.</p>
      <p>За словами члена кореспондента НАН України Олександра Кендзери, найближчим часом може відбутися досить потужний землетрус, <a href="https://www.segodnya.ua/ukraine/seysmologi-ukraine-stoit-gotovitsya-k-moshchnomu-zemletryaseniyu-1353566.html">повідомляє</a> Сегодня.</p>
      <p>«Закарпаття - сейсмічно активний регіон, де магнітуда катастрофи може досягати 8 балів. Людям вже сьогодні треба готуватися до цієї надзвичайної події, оскільки передбачити її неможливо: поштовхи можуть початися в будь-який момент», - стверджує Кендзера.</p>
      <p>Сейсмолог наголосив, що найнебезпечнішими ділянками нашої країни вважаються район Зони Вранча - Карпатських гір і захід Одеської області.</p>
      <p>«Там були зафіксовані землетруси інтенсивністю 6-7 балів за 12-бальною шкалою. Епіцентри знаходилися в Сваляві, Мукачеві, Ужгороді. Також сейсмічна активність була помічена і в Прикарпатті. Поштовхи силою 6 балів були в Заліщиках та Кам'янці-Бузькій», - повідомив науковець.</p>
      <figure>
        <img src="https://glavcom.ua/img/forall/users/107/10724/.jpg_184.jpg"/>
      </figure>
      <p>Центральна і східна частини України менш схильні до землетрусів. Тут поштовхи не перевищували позначку 5 балів.</p>
      <p>Кендзера зазначає, щоб біда не завдала істотної шкоди в майбутньому, треба будувати «правильні» будинки у «правильних» місцях.</p>
      <p>У разі початку сейсмічної активності населенню потрібно відразу ж сховатися в дерев'яних будівлях, оскільки вони набагато безпечніше цегляних. Людям, які проживають на першому або другому поверсі, можна вийти на вулицю, тоді як іншим краще перечекати землетрус в приміщенні. Спускатися не варто: сходи в будь-який момент можуть обвалитися.</p>
      <p>У приміщенні варто стояти подалі від вікон і стін, щоб не поранитися осколками. Також потрібно уникати великих меблів або техніки, що може впасти на вас.</p>
      <p>Нагадаємо, 29 вересня цього року <a href="https://glavcom.ua/country/incidents/na-zakarpatti-stavsya-zemletrus-628702.html">на Закарпатті стався землетрус.</a> Поштовхи були зафіксовані у районі села Колочава 28 вересня о 15.43.</p>
      <p>Як повідомлялося раніше, в столиці Албанії Тирані, а також в портовому місті Дуррес 21 вересня стався найсильніший землетрус в країні за 30 років. За інформацією очевидців, Албанію трясло недовго, близько 20 секунд. У Дурресе землетрус сильно пошкодило один багатоквартирний будинок, з шостого поверху якого пішла тріщина. В результаті землетрусу загинули 105 осіб.</p>
      <related>
        <a href="https://glavcom.ua/news/shozhe-na-zemletrus-na-zavodi-u-dnipri-progrimiv-potuzhniy-vibuh-635976.html"/>
        <a href="https://glavcom.ua/columns/denyskazanskiy/boyoviki-bezkontrolnim-zatoplennyam-shaht-sprovokuvali-tehnogenni-zemletrusi-na-donbasi-635170.html"/>
        <a href="https://glavcom.ua/news/na-filippinah-stavsya-potuzhniy-zemletrus-je-zagibli-633191.html"/>
      </related>
    </article>
  </body>
</html>