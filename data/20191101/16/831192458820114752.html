<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sta-cheria-toy-marinaki-to-mega-o-skliros-pleistiriasmos-gia-ta-perioysiaka-stoicheia-toy-megaloy-kanalioy-kai-to-kayto-paraskinio/"/>
    <meta property="og:site_name" content="europost.gr"/>
    <meta property="article:published_time" content="2019-11-01T16:15:03+00:00"/>
    <meta property="og:title" content="Στα χέρια του Μαρινάκη το Mega! Ο σκληρός πλειστηριασμός για τα περιουσιακά στοιχεία του «μεγάλου καναλιού» και το καυτό παρασκήνιο!"/>
    <meta property="og:description" content="Ολοκληρώθηκε σήμερα ο πλειστηριασμός για τα περιουσιακά στοιχεία του Mega με την Alter Ego του Βαγγέλη Μαρινάκη να κάνει την μεγαλύτερη προσφορά, φτάνοντας στα 34 εκατομμύρια ε Πιο συγκεκριμένα έγιναν δύο πλειοδοτικοί διαγωνισμοί. Στον πρώτο πωλήθηκαν τρία"/>
  </head>
  <body>
    <article>
      <h1>Στα χέρια του Μαρινάκη το Mega! Ο σκληρός πλειστηριασμός για τα περιουσιακά στοιχεία του «μεγάλου καναλιού» και το καυτό παρασκήνιο!</h1>
      <address>
        <time datetime="2019-11-01T16:15:03+00:00">01 Nov 2019, 16:15</time>
      </address>
      <p>Ολοκληρώθηκε σήμερα ο πλειστηριασμός για τα περιουσιακά στοιχεία του Mega με την Alter Ego του Βαγγέλη Μαρινάκη να κάνει την μεγαλύτερη προσφορά, φτάνοντας στα 34 εκατομμύρια ε</p>
      <p>Πιο συγκεκριμένα έγιναν δύο πλειοδοτικοί διαγωνισμοί.</p>
      <p>Στον πρώτο πωλήθηκαν τρία ακίνητα στο Μαρούσι καθώς και ένα ακίνητο στην Κρήτη. Για τα ακίνητα του καναλιού υπήρξαν δύο προσφορές: 384.000 ευρώ από την ΤΕΡΝΑ και 500.000 ευρώ από την κοινοπραξία ΩΘΗΣΗ.</p>
      <p>Ο δεύτερος πωλήθηκε στον κ. Μαρινάκη. Πρόκειται για την πνευματική ιδιοκτησία που παρήγαγε ο σταθμός την 25ετή πορεία του. Πρόκειται για την ταινιοθήκη και τα σήματα, αλλά και το αρχείο.</p>
      <p>Στον τελευταίο επίσης εντάσσονται οι συμμετοχές της ΤΗΛΕΤΥΠΟΣ σε άλλες εταιρίες, οι -ουκ ολίγες αλλά στην πλειονότητά τους ενεχυριασμένες, κατασχεμένες και γενικώς μη εισπράξιμες- απαιτήσεις από πελάτες, ο μηχανολογικός εξοπλισμός, τα μεταφορικά μέσα, τα έπιπλα και τα αποθέματα.</p>
      <p>Κατά συνέπια η ταινιοθήκη, το αρχείο και το λογότυπο του σταθμού περνάει στα χέρια του εφοπλιστή, κάτι που σίγουρα θα επηρεάσει την πρεμιέρα του One Channel που έχει προγραμματιστεί μέσα στον Νοέμβριο.</p>
      <p>Σύμφωνα με πληροφορίες στόχος του επιχειρηματία είναι να μπει δυναμικά στην τηλεοπτική αγορά χρησιμοποιώντας όλο το «οπλοστάσιο» του άλλοτε μεγάλου καναλιού που πλέον βρίσκεται στην κατοχή του. Κανείς δεν γνωρίζει αν το κανάλι θα βγει τελικά στον αέρα ως One ή ως Mega.</p>
      <h3>Σχετικά</h3>
    </article>
  </body>
</html>