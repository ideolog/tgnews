<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/klop-bfs-ne-e-vinoven-za-rasistkiq-skandal-tova-ne-e-problem-samo-na-bylgariq-1390861.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T16:43:00+00:00"/>
    <meta property="og:title" content="Клоп: БФС не е виновен за расисткия скандал, това не е проблем само на България"/>
    <meta property="og:description" content="Мениджърът на Ливърпул Юрген Клоп не пожела да осъжда България и БФС във връзка с расисткия скандал по време на евроквалификацията България - Англия Той бе запитан за наказанието, което страната ни получи от УЕФА за случилото се по време на пресконференцията му преди мача с Астън Вила"/>
  </head>
  <body>
    <article>
      <h1>Клоп: БФС не е виновен за расисткия скандал, това не е проблем само на България</h1>
      <address><time datetime="2019-11-01T16:43:00+00:00">01 Nov 2019, 16:43</time> by <a rel="author">Sportlive.bg</a></address>
      <p>Мениджърът на Ливърпул Юрген Клоп не пожела да осъжда България и БФС във връзка с <b><a href="https://www.sportlive.bg/bgfootball/national-team/Rasizmyt-na-Bylgariq---Angliq-e-fakt!-VIDEO-pokaza-majmunski-zvuci-i-poslanie-kym-UEFA-1384995.html">расисткия скандал по време на евроквалификацията България - Англия</a></b>. Той бе запитан за наказанието, което страната ни получи от УЕФА за случилото се по време на пресконференцията му преди мача с Астън Вила.</p>
      <p><i>"Не мисля, че наказанието е най-важно за дискутиране, по-важно е да говорим за това и то да не се случва в бъдеще. Не мисля, че БФС е виновен за ситуацията, други хора я създадоха. Ние трябва да сме сигурни, че няма да го направят повече"</i>, заяви германският специалист.</p>
      <p><i>"Живеем във време, в което този проблем отново се появява, или продължава да съществува. Това не е проблем само на България. Трябва да работим върху това тези момчета да кажат: "Съжаляваме, няма да се повтори". Не да дискутираме прекалено наказанието. Няма смисъл да коментираме дали България е получила голяма финансова снкция или ще играе 5 мача пред празни трибуни",</i> допълни Клоп. <b><i>В Англия обаче цари масово недоволство от наказанието на УЕФА. <a href="https://www.sportlive.bg/worldfootball/england/V-Angliq-nedovolstvat-ot-zhalkoto-nakazanie-sreshtu-Bylgariq-1389744.html">Вижте подробности в този материал</a>. </i></b></p>
      <related>
        <h4>Още по темата</h4>
        <a href="https://www.sportlive.bg/worldfootball/england/Klop-opredeli-igrach-na-Arsenal-za-talant-na-veka-1390781.html"/>
        <a href="https://www.sportlive.bg/worldfootball/england/Bivsh-igrach-ot-Visshata-liga-syshto-razkritikuva-UEFA-i-predvidi-uvelichenie-na-rasistskite-skandali-1390068.html"/>
        <a href="https://www.sportlive.bg/worldfootball/england/Poredno-razocharovanie-ot-Ostrova-che-Bylgariq-ne-e-izvadena-ot-Evro-2020-1390010.html"/>
        <a href="https://www.sportlive.bg/worldfootball/england/V-Angliq-vednaga-pripomniha-Bendtner-go-nakazaha-poveche-zaradi-bokserki-1389813.html"/>
        <a href="https://www.sportlive.bg/worldfootball/england/Gari-Nevil-Nishtozhno-nakazanie-za-Bylgariq-drugiqt-pyt-trqbva-da-napusnem-terena-sami-1390087.html"/>
      </related>
    </article>
  </body>
</html>