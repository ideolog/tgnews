<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/alphabet-chce-udajne-odkoupit-fitbit-nabidka-mela-byt-podana-39301"/>
    <meta property="og:site_name" content="mobilenet.cz"/>
    <meta property="article:published_time" content="2019-11-01T16:50:00+00:00"/>
    <meta property="og:title" content="Oficiálně potvrzeno: Alphabet odkoupil výrobce chytrého příslušenství Fitbit"/>
    <meta property="og:description" content="Mateřská společnost Googlu odkoupila Fitbit Fitbit produkuje chytré hodinky a náramky"/>
  </head>
  <body>
    <article>
      <h1>Oficiálně potvrzeno: Alphabet odkoupil výrobce chytrého příslušenství Fitbit</h1>
      <address><time datetime="2019-11-01T16:50:00+00:00">01 Nov 2019, 16:50</time> by <a rel="author">Michal Pavlíček, Ioannis Papadopoulos</a></address>
      <p>
        <b>   •  Mateřská společnost Googlu odkoupila Fitbit <br/>   •  Fitbit produkuje chytré hodinky a náramky</b>
      </p>
      <h3>Aktualizováno 1. 11. 2019</h3>
      <p><a href="https://twitter.com/rosterloh/status/1190253263142047744">Rick Osterloh</a>, senior viceprezident divize zařízení a služeb, dnes <a href="https://blog.google/products/hardware/agreement-with-fitbit">na oficiálním Google blogu</a> potvrdil skutečnost, že Alphabet odkoupil světoznámého výrobce chytrých hodinek a náramků Fitbit. Částka, kterou mateřská společnost Googlu zaplatila, činila v přepočtu astronomických 48 miliard korun. V příspěvku dále uvádí, že do platformy <a href="https://mobilenet.cz/clanky/dlazdice-pro-wear-os-muzete-nyni-organizovat-i-v-telefonu-38116">Wear OS</a> bude v budoucnu mohutně zainvestováno a s ohledem na tuto akvizici se můžeme těšit na příchod nových wearables zařízení „Made by Google“.</p>
      <figure>
        <iframe data-src="https://twitter.com/rosterloh/status/1190253263142047744?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>V prohlášení byl rovněž uveden příslib, ve kterém se Google zavázal nakládat s daty uživatelů nanejvýš opatrně.</p>
      <h3>Původní informace z 29. 10. 2019</h3>
      <p>Agentura <a href="https://www.reuters.com/article/us-fitbit-m-a-alphabet-exclusive/exclusive-google-owner-alphabet-in-bid-to-buy-fitbit-sources-idUSKBN1X71NY">Reuters</a> informovala, že společnost Alphabet (mateřská firma Googlu) učinila nabídku majitelům společnosti Fitbit, což znamená, že byl projeven zájem o odkoupení. Podrobné informace prozatím neprosákly a můžeme jen spekulovat, kolik Alphabet Fitbit nabídl. Že se něco skutečně děje, naznačil i pondělní skok cen akcií Fitbitu, které vystřelily směrem vzhůru o celých 30 %.</p>
      <related>
        <h4>Přečtěte si také</h4>
        <a href="https://mobilenet.cz/clanky/qualcomm-predstavi-snapdragon-wear-3300-pro-chytre-hodinky-39291"/>
      </related>
      <p>Zdá se, že Alphabet by rád rozšířil své působení na trhu s wearables. Fitbit je protřelý hráč, který na trhu působí již 12 let. Před třemi navíc Fitbit odkoupil dalšího silného hráče, kterým byl <a href="https://mobilenet.cz/clanky/fitbit-udajne-odkoupi-spolecnost-pebble-31730">Pebble</a>. Alphabet, potažmo Google, by tak z obchodu jen profitoval. Nejbližší dny ukáží, zda je zájem ze strany Alphabetu trvá, stejně tak, zda bude s odkoupením Fitbit souhlasit.</p>
      <related>
        <h4>Přečtěte si také</h4>
        <a href="https://mobilenet.cz/clanky/chytre-hodinky-fitbit-versa-2-nove-nabidnou-zabudovany-mikrofon-i-spotify-38741"/>
      </related>
      <related>
        <h4>Související články</h4>
        <a href="https://mobilenet.cz/clanky/google-kupuje-fitbit-a-start-apple-tv-mnews-39352"/>
        <a href="https://mobilenet.cz/clanky/alphabet-prekvapil-analytiky-ctvrtletni-trzby-prekonaly-jejich-ocekavani-37076"/>
        <a href="https://mobilenet.cz/clanky/mobilecast-173-konec-banu-pro-huawei-zive-od-1700-39351"/>
        <a href="https://mobilenet.cz/clanky/je-nakup-fitbitu-dobrou-zpravou-pro-wear-os-nebo-ne-glosa-39337"/>
        <a href="https://mobilenet.cz/clanky/chytre-hodinky-fitbit-versa-2-nove-nabidnou-zabudovany-mikrofon-i-spotify-38741"/>
        <a href="https://mobilenet.cz/clanky/kupujeme-wearables-zakladni-fitness-naramky-34119"/>
      </related>
    </article>
  </body>
</html>