<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/giorgia-meloni-contro-natalia-aspesi-e-la-repubblica-mi-ha-definita-kapo-laziale/1944303/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T16:16:28+00:00"/>
    <meta property="og:title" content="GIORGIA MELONI CONTRO NATALIA ASPESI E “LA REPUBBLICA”/ “Mi ha definita kapò laziale”"/>
    <meta property="og:description" content="Giorgia Meloni contro &quot;La Repubblica&quot; dopo l'articolo di Natalia Aspesi che la definisce &quot;kapò laziale in preda a un maschilismo guerriero&quot;."/>
  </head>
  <body>
    <article>
      <h1>GIORGIA MELONI CONTRO NATALIA ASPESI E “LA REPUBBLICA”/ “Mi ha definita kapò laziale”</h1>
      <h2>Giorgia Meloni contro “La Repubblica” dopo l’articolo di Natalia Aspesi che la definisce “kapò laziale in preda a un maschilismo guerriero”.</h2>
      <address><time datetime="2019-11-01T16:16:28+00:00">01 Nov 2019, 16:16</time> by <a rel="author" href="https://www.ilsussidiario.net/autori/dario-dangelo/" target="_blank">Dario D'Angelo</a></address>
      <p><b>Giorgia Meloni</b> contro “<b><i>La Repubblica</i></b>“: la leader di <b>Fratelli d’Italia</b> denuncia un attacco riservatole da <b>Natalia Aspesi</b>, la giornalista e scrittrice che in suo editoriale la definisce “<i>kapò laziale in preda a un maschilismo guerriero</i>“. Parole che non sono andate giù all’esponente sovranista, che già nei giorni scorsi aveva annunciato querele nei confronti del direttore di “Repubblica”, <b>Carlo Verdelli</b>, e del giornalista <b>Francesco Merlo</b>, autore di un pezzo in cui nel delineare un lungo ritratto di Giorgia Meloni la si descriveva come una “<i>peronista</i>” italiana, una “<i>razzista</i>” e una “<i>coatta</i>“. In quell’occasione il ministro per la gioventù nel quarto governo Berlusconi commentò:”<i>Di rado, nella mia vita, ho letto un articolo così violento, così lesivo della dignità di qualcuno, così palesemente volto a istigare odio verso quella persona e considero gravissimo che molte delle affermazioni a me attribuite per giustificare il disprezzo del giornalista siano totalmente inventate o volutamente manipolate. Il che, chiaramente, va ben oltre il diritto di critica e configura la piena diffamazione. Di questo Merlo e il direttore di Repubblica risponderanno in tribunale</i>“.</p>
      <h4>GIORGIA MELONI CONTRO NATALIA ASPESI E “LA REPUBBLICA”</h4>
      <p>Nel pezzo a firma Natalia Aspesi comparso sulle pagine de “La Repubblica”, la giornalista e scrittrice oltre a prendere di mira la numero uno di Fratelli d’Italia cita anche la “<i>propaganda su Facebook, incessante, di giorno e di notte, un fiume di bugie, invenzioni, promesse insensate, prese in giro, discorsi di Del Debbio, Porro, Capezzone, Giordano e quelli della kapò laziale in preda a un maschilismo guerriero e del generale lumbard (Salvini, ndr)</i>“. Intervenuta su Instagram per commentare l’articolo in questione, Giorgia Meloni commenta:”<i>Repubblica stamani mi dedica l’ennesimo insulto, stavolta definendomi addirittura “kapò laziale”. Non molto diverso il trattamento per Nicola Porro, Del Debbio, Giordano e Capezzone. Tutto normale per la sinistra?</i>“. Tra i citati nell’articolo è Nicola Porro a replicare: “<i>Commissione Segre spero indagherà sulla Aspesi che dà della Kapò alla Meloni e più modestamente del bugiardo e inventore anche al sottoscritto. Che istighi all’odio chi non la pensa come lei e il suo salottino di fenomeni? Toc Toc Aspesi che problemi hai?</i>“.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/matteo-renzi-governo-avanti-con-o-senza-conte-in-umbria-brillante-risultato/1944532/"/>
        <a href="https://www.ilsussidiario.net/news/spillo-le-due-radici-del-caso-segre/1944037/"/>
        <a href="https://www.ilsussidiario.net/news/sondaggi-politici-supermedia-youtrend-lega-32-m5s-18-giu-pd-lotta-fi-iv/1944577/"/>
        <a href="https://www.ilsussidiario.net/news/dietro-le-quinte-il-piano-di-zinagaretti-per-dimezzare-m5s-e-sbarazzarsi-di-renzi/1944489/"/>
        <a href="https://www.ilsussidiario.net/news/scenario-sapelli-la-durata-del-conte-2-dipende-dalla-guerra-franco-tedesca/1944227/"/>
        <a href="https://www.ilsussidiario.net/news/caso-segre-decidere-chi-e-presentabile-e-chi-no-non-fa-bene-alla-democrazia/1944360/"/>
      </related>
    </article>
  </body>
</html>