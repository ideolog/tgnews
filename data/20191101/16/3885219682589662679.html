<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3321086"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-01T16:58:00+00:00"/>
    <meta property="og:title" content="לקראת עצרת הזיכרון לרבין: אלו הרחובות שייחסמו לתנועה בתל אביב"/>
    <meta property="og:description" content="העצרת המרכזית לציון 24 שנים לרצח ראש הממשלה לשעבר תיערך במוצאי שבת במעמד פוליטיקאים ואמנים. דרכים רבות בעיר צפויות להיחסם,..."/>
  </head>
  <body>
    <article>
      <h1>לקראת עצרת הזיכרון לרבין: אלו הרחובות שייחסמו לתנועה בתל אביב</h1>
      <address><time datetime="2019-11-01T16:58:00+00:00">01 Nov 2019, 16:58</time> by <a rel="author">לירן לוי</a></address>
      <figure>
        <img src="https://img.wcdn.co.il/f_auto,w_700,t_18/2/6/7/8/2678156-46.jpeg"/>
        <figcaption>עצרת הזיכרון ליצחק רבין בתל אביב, שנה שעברה (צילום: ראובן קסטרו)</figcaption>
      </figure>
      <p>העצרת המרכזית לציון 24 שנים לרצח ראש הממשלה יצחק רבין צפויה להתקיים מחר (שבת), בכיכר רבין בתל אביב, בין השעות 20:00 ועד 21:30. באירוע ישאו דברים יו"ר כחול לבן, בני גנץ, וכן שמעון שבס, לשעבר מנכ"ל משרד ראש הממשלה בתקופת יצחק רבין. בין האמנים שיופיעו יהיו אביב גפן, אחינועם ניני, רותם כהן ושמעון בוסקילה.</p>
      <p>משטרת ישראל קראה לציבור להימנע מלהגיע עם כלי רכב לרחובות הסמוכים המובילים למתחם האירוע, וכן לשורת רחובות ברחבי העיר, החל מהשעה 17:30 בשבת.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3320887">סערת הנאום על רצח רבין: בסביבת המרצה מבר אילן מכחישים את השעייתו </a>
        <a href="https://news.walla.co.il/item/3321073"> מהעבריינים האלימים בישראל: גלעד בן שלמה חוסל מטווח קצר בפנמה </a>
        <a href="https://news.walla.co.il/item/3321010"> מול איומי נסראללה: יריית הפתיחה בקרב על חופש הפעולה של חיל האוויר </a>
        <a href="https://tld.walla.co.il/item/3252691?lm_supplier=16893&amp;lm_bc=18500"> מדי יום כ-50 ישראלים חוטפים התקף לב: השירות הרפואי שיציל את חייך תוכן מקודם</a>
      </p>
      <figure>
        <img src="https://img.wcdn.co.il/f_auto,w_700/1/9/9/7/1997982-46.jpg"/>
        <figcaption>ראש הממשלה לשעבר, יצחק רבין (צילום: אי-פי)</figcaption>
      </figure>
      <p>יו"ר העבודה-גשר, ח"כ עמיר פרץ, קרא לציבור להגיע בהמוניו לעצרת, זאת במסגרת בכינוס ארגון "החברים של רבין", מעל קברו של יצחק רבין בהר הרצל. "מחר תתקיים עצרת בכיכר שם נלקחת מאתנו, ואני קורא לכולם להגיע בהמוניהם כדי להזכיר לכולם כי המלחמה החשובה ביותר היא המלחמה על השלום, ועל אמונה זו נפלת במשמרתך והותרת מחנה שלם שמחפש את דרכו".</p>
      <p>לקראת האירוע, מומלץ להשתמש באפליקציית waze, בה יסומנו חסימות הרחובות ודרכי הגישה, כולל עדכונים שוטפים במהלך האירוע. בנוסף, ניתן להתעדכן במוקד המידע של משטרת ישראל 110. לא תותר כניסת בעלי חיים ואופניים למתחם האירוע. כמו כן, המשטרה מסרה כי מפצירה לגלות ערנות ולדווח לשוטרים המאבטחים את האירוע או למוקד 100 של המשטרה על כל חפץ או אדם חשוד.</p>
    </article>
  </body>
</html>