<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ssha-tochno-vidoma-osobistist-novogo-vatazhka-idil-tramp-328173_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T16:58:00+00:00"/>
    <meta property="og:title" content="США точно відома особистість нового ватажка ІДІЛ – Трамп"/>
    <meta property="og:description" content="Він називає себе Абу Ібрагім Аль-Хашимі Аль-Курайши."/>
  </head>
  <body>
    <article>
      <h1>США точно відома особистість нового ватажка ІДІЛ – Трамп</h1>
      <h2>Він називає себе "Абу Ібрагім Аль-Хашимі Аль-Курайши".</h2>
      <address>
        <time datetime="2019-11-01T16:58:00+00:00">01 Nov 2019, 16:58</time>
      </address>
      <p>Президент США Дональд Трамп повідомив про те, що владі країни "точно відома" особистість нового ватажка ІДІЛ – терористичного угруповання "Ісламська держава Іраку і Леванту" - який називає себе "Абу Ібрагім Аль-Хашимі Аль-Курайши". Нового керівника угруповання призначили напередодні, після того, як бойовики підтвердили <a href="https://dt.ua/WORLD/boyoviki-idil-povidomili-pro-smert-svogo-vatazhka-ta-yogo-zastupnika-328027_.html"><b>смерть ватажка ІДІЛ "Абу Бакра Аль-Багдаді"</b></a> (справжнє ім'я Ібрагім Аввад Ібрахім Алі аль-Бадрі).</p>
      <figure>
        <iframe data-src="https://twitter.com/realDonaldTrump/status/1190261874371244032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Зазначимо, що приставка "Аль-Курайші" говорить про те, що людина нібито є частиною роду Курайшитів - зберігачів Кааби - головної святині Ісламу, розташованої в місті Мекка, Саудівська Аравія. З роду Курайшитів, згідно Ісламу, був пророк Мухаммед, всі правовірні халіфи та рід Омейядів.</p>
      <p>Приставка "Аль-Хашимі" говорить про те, що ця людина нібито є членом королівської династії на Близькому Сході, що зводить себе до Бан Хашима — нащадка Хашима ібн Абд Манафа (прадіда пророка Мухаммада).</p>
      <p>Зазначимо, що бойовики ІДІЛ часто приписують собі причетність до цих двох родів.</p>
      <p>31 жовтня, Міністерство оборони США<a href="https://dt.ua/WORLD/pentagon-opublikuvav-video-specoperaciyi-po-likvidaciyi-al-bagdadi-327946_.html"><b> оприлюднило уривок з відеозапису спецоперації</b> </a>з ліквідації ватажка терористичної угруповання.</p>
      <p>Глава Центрального командування Маккензі пояснив, що в цьому будинку в провінції Ідліб на північному заході Сирії перебував ватажок ИГИЛ</p>
      <p>Як повідомлялося, <b><a href="https://dt.ua/WORLD/u-siriyi-likvidovano-vatazhka-idil-al-bagdadi-zmi-327512_.html">американські спепризначенці ліквідували Абу Бакра аль-Багдаді</a></b> в ніч з 26 на 27 жовтня під час спецоперації в сирійській провінції Ідліб, схваленої Дональдом Трампом тиждень тому.</p>
      <p>Американський президент підтвердив, що ватажок ІДІЛ убитий, пославшись на результати тесту ДНК.</p>
      <p>ЗМІ неодноразово повідомляли про смерть аль-Багдаді, проте згодом ця інформація не підтверджувалася.</p>
      <p>На початку лютого <b><a href="https://dt.ua/WORLD/v-idil-vidbulasya-sproba-perevorotu-vatazhkovi-vdalosya-vizhiti-guardian-302187_.html">аль-Багдаді пережив замах при невдалій спробі перевороту в угрупованні</a></b>. В ІДІЛ оголосили винагороду за "голову" головного змовника.</p>
      <p>Детальніше про угруповання ІДІЛ і стратегії боротьби з нею читайте в матеріалі Олександра Коренькова "<b><a href="https://dt.ua/international/druge-vidrodzhennya-islamskoyi-derzhavi-320879_.html">Друге відродження "Ісламської держави"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>