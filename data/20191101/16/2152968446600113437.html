<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/01/fantastichen-grigor-e-na-1-2-final-v-parij.428251"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T16:54:00+00:00"/>
    <meta property="og:title" content="Фантастичен Григор е на 1/2 финал в Париж!"/>
    <meta property="og:description" content="Българинът победи чилиеца Кристиан Гарин | Dnes.bg"/>
  </head>
  <body>
    <article>
      <h1>Фантастичен Григор е на 1/2 финал в Париж!</h1>
      <h2>Българинът победи чилиеца Кристиан Гарин</h2>
      <address><time datetime="2019-11-01T16:54:00+00:00">01 Nov 2019, 16:54</time> by <a rel="author" href="https://www.dnes.bg/author/180" target="_blank">Веселина Йорданова</a></address>
      <p>Григор Димитров достигна своя първи 1/2-финал на "Мастърс" турнира в Париж, след като победи чилиеца Кристиан Гарин след 6:2, 7:5.<br/><br/>Българинът приключи своя противник за точно час и половина игра и в спор за място на финала ще срещне победителя от мача между Новак Джокович и Стефанос Циципас.<br/><br/>В първия сет хасковлията проби противника си във втория и осмия гейм и бе перфектен по време на частта.<br/><br/>Във втория сет Димитров проби във втория гейм, но изненадващо след това допусна да бъде пробит и пробивът бе върнат.<br/><br/>В играта на българина последва спад и Гарин се възползва от него, за да поведе с пробив за 5:4 и да сервира за сета. Точно навреме обаче ритъмът в играта на нашето момче се върна и той не само върна моментално пробива, но и в дванадесетия гейм проби решително, за да спечели мача.</p>
      <p><a href="https://www.gol.bg/za-rss/2019-11-01/izumitelen-grigor-smachka-chiliets-za-parviya-si-polufinal-v-parizh">Още спортни новини четете на Gol.bg</a><br/> </p>
    </article>
  </body>
</html>