<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/01/alter-ego-sima-arxeio-mega"/>
    <meta property="og:site_name" content="euronews"/>
    <meta property="article:published_time" content="2019-11-01T16:16:39+00:00"/>
    <meta property="og:title" content="Στην Alter Ego το σήμα και το αρχείο του Mega"/>
    <meta property="og:description" content="Ο όμιλος κατέθεσε την μεγαλύτερη προσφορά για το αρχείο του «Μεγάλου Καναλιού»"/>
  </head>
  <body>
    <article>
      <h1>Στην Alter Ego το σήμα και το αρχείο του Mega</h1>
      <address><time datetime="2019-11-01T16:16:39+00:00">01 Nov 2019, 16:16</time> by <a rel="author">euronews </a></address>
      <p>Στην εταιρία Alter Ego του Βαγγέλη Μαρινάκη περνάει από σήμερα το σήμα και το αρχείο του Mega.</p>
      <p>Ο εφοπλιστής και ιδιοκτήτης της ΠΑΕ Ολυμπιακός κατέθεσε στον πλειστηριασμό την υψηλότερη πρόταση, ύψους 33,999,999 εκ. ευρώ ενώ η δεύτερη έφτασε τα 33 εκατομμύρια ευρώ.</p>
      <p>Οι ενδιαφερόμενοι κατέθεσαν τις δεσμευτικές προσφορές τους για την «Ομάδα Ενεργητικού Α'», που είναι η ακίνητη περιουσία του Mega και την «Ομάδα Ενεργητικού Β'», τα υπόλοιπα, δηλαδή, περιουσιακά στοιχεία του καναλιού, όπως η ταινιοθήκη του, το σήμα «Mega», οι τίτλοι που έχει κατοχυρώσει, το αρχείο ειδήσεων, τα μηχανήματα και τα χρέη του καναλιού.</p>
      <p>Ακόμη, στο πλαίσιο του πρώτου πλειστηριασμού, πουλήθηκαν τρία ακίνητα στο Μαρούσι και ένα ακίνητο στην Κρήτη. Για τα ακίνητα υπήρξαν δύο προσφορές: 384.000 ευρω από την ΤΕΡΝΑ και 500.000 ευρω απο την κοινοπραξία ΩΘΗΣΗ.</p>
    </article>
  </body>
</html>