<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/video-suudi-arabistan-ilk-kadin-amerikan-guresi-watch-ringde-kadinlar-guresi-izle"/>
    <meta property="og:site_name" content="euronews"/>
    <meta property="article:published_time" content="2019-11-01T16:19:58+00:00"/>
    <meta property="og:title" content="Suudi Arabistan'da ilk kadın Amerikan güreşi müsabakası düzenlendi"/>
    <meta property="og:description" content="Dünya Güreş Eğlence (WWE) Organizasyonu tarafından gösteri amaçlı olarak düzenlenen dövüşte iki WWE yıldızı Lacey Evans ve Natalya ringe çıktı"/>
  </head>
  <body>
    <article>
      <h1>Suudi Arabistan'da ilk kadın Amerikan güreşi müsabakası düzenlendi</h1>
      <address><time datetime="2019-11-01T16:19:58+00:00">01 Nov 2019, 16:19</time> by <a rel="author">Faruk Can</a></address>
      <p>Suudi Arabistan'da ilk kadın Amerikan güreşi maçı düzenlendi.</p>
      <p>Dünya Güreş Eğlence (WWE) Organizasyonu tarafından gösteri amaçlı olarak düzenlenen dövüşte iki WWE yıldızı Lacey Evans ve Natalya ringe çıktı.</p>
      <p>İki kere WWE dünya şampiyonu olan Kanadalı Amerikan Natalya, eski bir Amerikan deniz piyadesi olan Evans'ı Riyad'da yapılan müsabakada yendi.</p>
      <figure>
        <iframe data-src="https://twitter.com/euronewses/status/1189984804780957701" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Evans ve Natalya normal gösteri maçlarından farklı olarak kollarını ve bacaklarını örten bir kıyafetle ringe çıktı.</p>
      <p>Kadınlara tanınan haklar konusunda uzun süredir eleştirilere hedef olan Suudi Arabistan'da kısa bir süre önce kadınların otomobil kullanmasına ve kadınların stadyumlardaki spor müsabakalarına izleyici olarak girmesine izin verilmişti.</p>
      <p>Yine de İnsan Hakları İzleme Örgütü tarafından hazırlanan bir rapora göre ülkede kadınlar hala ayrımcılığa maruz kalıyor. Raporda 4 feminist aktivistin hapishanede olduğu diğerlerinin de mahkemelerinin devam ettiği vurgulandı.</p>
      <p>Perşembe gecesi yapılan WWE Crown Jewel müsabakası Suudi Arabistan'ın kadınların girmesine müsaade ettiği üç stadyumdan biri olan Kral Fahd Uluslararası Stadyumu'nda düzenlendi.</p>
      <ul>
        <li>
          <a href="https://tr.euronews.com/2019/10/05/suudi-arabistan-evli-olmayan-turistlerin-ayni-oday-paylasmasina-izin-verdi">Suudi Arabistan, evli olmayan turistlerin aynı odayı paylaşmasına izin verdi</a>
        </li>
        <li>
          <a href="https://tr.euronews.com/2019/10/30/sinir-tanimayan-gazeteciler-den-suudi-arabistan-in-reklam-panosuna-itiraz">Sınır Tanımayan Gazeteciler'den Suudi Arabistan'ın reklam panosuna itiraz</a>
        </li>
      </ul>
      <p>Ek kaynaklar<b> • NBC News</b></p>
    </article>
  </body>
</html>