<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901974/onzekerheid-over-nieuw-stadion-blijft-maar-kv-kortrijk-maakt-zich-geen-zorgen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T16:00:00+00:00"/>
    <meta property="og:title" content="Onzekerheid over nieuw stadion blijft, maar KV Kortrijk maakt zich geen zorgen"/>
    <meta property="og:description" content="Komt er een nieuw stadion, of komt er geen nieuw stadion? Bij KV Kortrijk is het nog steeds onduidelijk of het in de toekomst in een nieuwe arena mag voetballen. De Kortrijkzanen hopen alvast op een verhuis in de komende jaren."/>
  </head>
  <body>
    <article>
      <h1>Onzekerheid over nieuw stadion blijft, maar KV Kortrijk maakt zich geen zorgen</h1>
      <address>
        <time datetime="2019-11-01T16:00:00+00:00">01 Nov 2019, 16:00</time>
      </address>
      <p>
        <b>Komt er een nieuw stadion, of komt er geen nieuw stadion? Bij KV Kortrijk is het nog steeds onduidelijk of het in de toekomst in een nieuwe arena mag voetballen. De Kortrijkzanen hopen alvast op een verhuis in de komende jaren.</b>
      </p>
      <p>De voorbije weken werd er nog gefluisterd dat eigenaar Vincent Tan eigenlijk geen zin zou hebben in een verhuis. Dat weerlegt manager Matthias Leterme. "Geloof me nu eens: Tan belt mij dagelijks over het stadion. Hij overweegt het dus écht nog steeds oprecht", klinkt het bij<i> de Krant van West-Vlaanderen.</i></p>
      <p>Dan zou er echter geld op de toonbank gelegd moeten worden. Van Tan of iemand anders. "Verder heb ik weet van andere potentiële investeerders, maar die zijn nog vaag. Zijn interesse is dus wél nog concreet, al mag er geen retail in, hij zit nog steeds in de driver’s seat. En hij ziet het niet als investering, al zijn er mogelijkheden, hij zou het vooral doen voor de club."</p>
      <aside>Lees meer<br/><a href="https://www.voetbalprimeur.be/nieuws/899205/kortrijk-moet-wachten-op-eigenaar-voor-nieuw-stadion-het-wachten-beu-.html?itm_source=www.voetbalprimeur.be&amp;itm_medium=highlighted-content">Kortrijk-eigenaar laat op zich wachten voor stadion: "We zijn het beu"</a></aside>
      <p><b>Geen euro uitgehaald</b><br/>Dat Tan KV Kortrijk enkel heeft gekocht voor het geld, is volgens Leterme dan ook helemaal niet waar. "Tan, die in mei 2015 de club voor 5 miljoen kocht, heeft er weliswaar geen euro meer ingestopt maar er ook nog geen enkele uitgehaald."</p>
      <p>"En heeft de club in spelerswaarde niet zien devalueren: Ocansey, De Sart, Selemani, een optie op Hornby… Maar ik weet wel: zonder nieuw stadion blijft KVK onmogelijk competitief in eerste klasse", aldus Leterme.</p>
      <aside>Lees meer<br/><a href="https://www.voetbalprimeur.be/nieuws/901959/kortrijk-moet-winnen-van-club-brugge-maar-dat-is-onmogelijk-voor-de-kerels.html?itm_source=www.voetbalprimeur.be&amp;itm_medium=highlighted-content">Kortrijk moet winnen van Club Brugge, maar dat is onmogelijk voor de Kerels</a></aside>
    </article>
  </body>
</html>