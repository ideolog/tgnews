<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/okupanti-pyat-raziv-porushili-rezhim-pripinennya-vognyu-na-donbasi--637090.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T16:55:49+00:00"/>
    <meta property="og:title" content="Окупанти п'ять разів порушили режим припинення вогню на Донбасі"/>
    <meta property="og:description" content="Окупанти гатять зі 120 мм мінометів та кулеметів"/>
  </head>
  <body>
    <article>
      <h1>Окупанти п'ять разів порушили режим припинення вогню на Донбасі</h1>
      <address>
        <time datetime="2019-11-01T16:55:49+00:00">01 Nov 2019, 16:55</time>
      </address>
      <h4>Окупанти гатять зі 120 мм мінометів та кулеметів</h4>
      <p>На Донбасі з початку поточної доби, 1 листопада, в районі проведення Операції Об'єднаних сил збройні формування Російської Федерації і її найманці п'ять разів порушили режим припинення вогню. Про це повідомляє <a href="https://www.facebook.com/364683177357638/posts/698101980682421?sfns=mo">пресцентр</a> штабу ООС.</p>
      <p>Як повідомляється, противник обстріляв позиції наших підрозділів з мінометів калібру 120 мм, а також гранатометів різних систем, великокаліберних кулеметів та стрілецької зброї.</p>
      <p>В районі відповідальності оперативно-тактичного угруповання «Схід» противник здійснив три обстріли позицій Об'єднаних сил: двічі поблизу Старогнатівки - з мінометів калібру 120 мм, СПГ та великокаліберних кулеметів; неподалік Новогнатівки - зі станкових протитанкових гранатометів.</p>
      <p>Також у районі відповідальності оперативно-тактичного угруповання «Північ» російські окупаційні війська здійснили два обстріли наших позицій: біля Майорська - зі станкових протитанкових гранатометів; неподалік Луганського - з великокаліберних кулеметів і стрілецької зброї та ручних протитанкових гранатометів.</p>
      <p>Впродовж поточної доби втрат внаслідок обстрілів серед особового складу Об'єднаних сил не зафіксовано.</p>
      <related>
        <a href="https://glavcom.ua/news/rozvedennya-sil-u-petrivskomu-vidklali-cherez-obstrili-637016.html"/>
        <a href="https://glavcom.ua/news/geroji-yakih-zabrala-viyna-u-zhovtni-2019-go-zgadaymo-vsih-poimenno-636990.html"/>
        <a href="https://glavcom.ua/news/teroristi-pidirvalisya-na-svojiy-mini-a-zayavili-shcho-jih-obstrilyali-ukrajinski-biyci-636956.html"/>
      </related>
    </article>
  </body>
</html>