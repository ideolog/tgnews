<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rosiya_zavdast_viyskovogo_udaru_po_pivdnyu_ukrainy__klimkin_1681207"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T03:21:00+00:00"/>
    <meta property="og:title" content="Росія завдасть військового удару по півдню України, - Клімкін"/>
    <meta property="og:description" content="Ексміністр закондонних справ України Павло Клімкін заявив, що &quot;абсолютно впевнений&quot; у військовому ударі Російської Федерації по південній частині України."/>
  </head>
  <body>
    <article>
      <h1>Росія завдасть військового удару по півдню України, - Клімкін</h1>
      <address>
        <time datetime="2019-11-01T03:21:00+00:00">01 Nov 2019, 03:21</time>
      </address>
      <p>
        <b>Ексміністр закондонних справ України Павло Клімкін заявив, що "абсолютно впевнений" у військовому ударі Російської Федерації по південній частині України.</b>
      </p>
      <p>Про це Клімкін розповів в інтерв'ю <a href="https://nv.ua/ukr/world/geopolitics/noviy-napad-rf-na-ukrajinu-dumka-pavla-klimkina-novini-ukrajini-50050948.html">Радіо НВ</a>. </p>
      <p>За словами екс-глави МЗС, Росія також спробує збільшити зону російської окупації Донбасу до всієї території Луганської та Донецької областей. </p>
      <p>"Якщо вони будуть потім розкручувати ситуацію, щоб "об'єднати" Донбас, - а вони будуть, вони ж паспорти видають на всьому Донбасі, і на нашому теж. А потім, я абсолютно впевнений, буде удар по Півдню", - заявив Павло Клімкін. </p>
      <p>Крім цього, дипломат вважає, що завдяки потенційній збройній агресії Російської Федерації на півдні України Володимир Путін може спробувати вирішити проблеми свого рейтингу, контролю над Чорним морем, створення "квазі-Новоросії" та сухопутних коридорів до Придністров'я і анексованого Криму. Зокрема, це також відсіче Україну від всього морського простору.</p>
      <p>Нагадаємо, цього тижня начальник відділу Управління цивільно-військового співробітництва Збройних сил України В’ячеслав Попов пояснив, що командування <a href="https://zik.ua/news/2019/10/31/zhovtyy_rezhym_na_donbasi_ogolosyly_dlya_shvydkoi_reaktsii_na_nebezpeky__1681165">ООС запровадило "жовтий" режим</a>, щоб миттєво реагувати на небезпеки, якщо вони виникнуть. </p>
      <related>
        <h4>читайте також</h4>
        <a href="https://zik.ua/news/2019/10/08/u_rosii_vidreaguvaly_na_zayavu_lukashenka_shchodo_donbasu_1663349"/>
        <a href="https://zik.ua/news/2019/09/25/putin_nadislav_poslannya_chlenam_nato__roszmi_1653823"/>
        <a href="https://zik.ua/news/2019/09/20/v_rosii_yakutskogo_shamana_yakyy_ishov_vyganyaty_putina_zvynuvachuyut_u_1651055"/>
        <a href="https://zik.ua/news/2019/05/13/klimkin_anonsuie_syurpryzy_u_vidpovid_na_pasporty_rf_na_donbasi_1570539"/>
      </related>
    </article>
  </body>
</html>