<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/01/Nord-Korea-hevder-%C3%A5-ha-testet-%C2%ABsuperstor%C2%BB-rakett-20296384.ece"/>
    <meta property="og:site_name" content="adressa.no"/>
    <meta property="article:published_time" content="2019-11-01T03:38:46+00:00"/>
    <meta property="og:title" content="Nord-Korea hevder å ha testet «superstor» rakett"/>
    <meta property="og:description" content="Nord-Korea hevder at de fredag gjennomførte sin tredje oppskyting av en «superstor» rakett som sies å kunne ødelegge fiendtlige mål i overraskelsesangrep."/>
  </head>
  <body>
    <article>
      <h1>Nord-Korea hevder å ha testet «superstor» rakett</h1>
      <address><time datetime="2019-11-01T03:38:46+00:00">01 Nov 2019, 03:38</time> by <a rel="author">(NTB) NTB-DPA</a></address>
      <p>Nord-Korea hevder at de fredag gjennomførte sin tredje oppskyting av en «superstor» rakett som sies å kunne ødelegge fiendtlige mål i overraskelsesangrep.</p>
      <aside><a href="https://www.adressa.no/nyheter/utenriks/2019/11/01/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/01/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/01/javascript:void(0);">Del denne artikkelen på e-post</a></aside>
      <p>Det melder det statlige nyhetsbyrået KCNA som sier oppskytingen var en suksess, og at raketten med «superkrefter» kan «totalskade målet».</p>
      <p>Ifølge byrået uttrykte den nordkoreanske lederen Kim Jong-un «tilfredshet» etter oppskytingen, og sendte etterpå gratulasjoner til de involverte vitenskapsmennene.</p>
      <p>Oppskytingen kommer dagen etter at det forsvaret i både Sør-Korea og Japan opplyste at de hadde registrert to prosjektiler som fløy rundt 370 kilometer over land fra et område nært Pyongyang, før de traff havet ved Nord-Koreas østkyst.</p>
      <p>Nord-Korea har en rekke ganger tidligere testet ulike typer raketter som har landet i sjøen. I begynnelsen av oktober skal landet for første gang ha testet en ballistisk rakett som ble avfyrt under vann.</p>
      <p>Noen dager etter denne våpentesten ble samtaler mellom Nord-Korea og USA avbrutt. Samtalene om Nord-Koreas atomvåpen foregikk i Sverige.</p>
      <p>USAs president Donald Trump har imidlertid gjort det klart at han ikke er veldig bekymret for Nord-Koreas testing av kortdistanseraketter. Trump-regjeringen har reagert langt sterkere når Nord-Korea tidligere har testet interkontinentale raketter.</p>
      <p>(©NTB)</p>
    </article>
  </body>
</html>