<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/krikliy-rozpoviv-pro-plani-na-remont-dorig-u-nastupnomu-roci-328080_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T03:38:00+00:00"/>
    <meta property="og:title" content="Криклій розповів про плани на ремонт доріг у наступному році"/>
    <meta property="og:description" content="Мінінфраструктури планує відремонтувати більшу кількість доріг, ніж у поточному році."/>
  </head>
  <body>
    <article>
      <h1>Криклій розповів про плани на ремонт доріг у наступному році</h1>
      <h2>Мінінфраструктури планує відремонтувати більшу кількість доріг, ніж у поточному році.</h2>
      <address>
        <time datetime="2019-11-01T03:38:00+00:00">01 Nov 2019, 03:38</time>
      </address>
      <p>У планах українського уряду у наступному році відремонтувати <a href="https://dt.ua/UKRAINE/dorogi-ta-demokratiya-yaki-pozitivni-zmini-zafiksuvali-ukrayinci-za-ostanniy-rik-327193_.html"><b>ще більше доріг по всій Україні</b></a>, запевнив міністр інфраструктури Владислав Криклій 31 жовтня в ефірі програми "<a href="https://1plus1.video/ru/pravo-na-vlast">Право на владу</a>" на телеканалі "1+1".</p>
      <p>Як приклад, Криклій привів дорогу Запоріжжя-Маріуполь, яку повністю відремонтували незадовго до інвестиційного форуму в Маріуполі.</p>
      <p>"У наступному році таких доріг, як на Маріуполь, повинні бути десятки", – заявив міністр.</p>
      <p>Він також зазначив, що у 2020 році уряд вдвічі збільшив фінансування на ремонт доріг і вже з весни почнуть будувати й інші автомагістралі: Черкаси-Умань, Стрий-Львів, дороги на Кропивницький, Миколаїв та Кривий Ріг.</p>
      <p>31 жовтня Держагентство автомобільних доріг України підписало меморандум про співпрацю із китайською компанією Poly Changda Engineering Co. Ltd. Завдяки цьому <a href="https://dt.ua/ECONOMICS/kitayci-pobuduyut-platnu-kilcevu-dorogu-kiyiv-odesa-ta-kiyiv-chop-328051_.html"><b>навколо Києва почнуть будувати Велику кільцеву автомобільну дорогу</b></a> між М-05 Київ-Одеса, М-06 Київ-Чоп.</p>
      <p>Раніше президент Зеленський особисто за кермом автомобіля протестував нещодавно <b><a href="https://dt.ua/UKRAINE/prezident-zelenskiy-pereviriv-trasu-zaporizhzhya-mariupol-pislya-remontu-327737_.html">відремонтовану трасу</a></b>, що сполучає Запоріжжя і Маріуполь.</p>
      <footer>За матеріалами: <a href="https://dt.ua/go/aHR0cDovL3d3dy4xcGx1czEudWEv">Телеканал "1+1"</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>