<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943070"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T03:40:37+00:00"/>
    <meta property="og:title" content="డెంగీ పంజా"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>డెంగీ పంజా</h1>
      <address>
        <time datetime="2019-11-01T03:40:37+00:00">01 Nov 2019, 03:40</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>వేర్వేరు చోట్ల ముగ్గురు మృతి.. ముగ్గురు వైద్యులకూ వ్యాధి</li>
      </ul>
      <p><b>కారేపల్లి/మణుగూరం/నల్లగొండ, అక్టోబరు 31:</b> రాష్ట్రంలో డెంగీ పంజా విసురుతోంది. వేర్వేరుచోట్ల ఈ వ్యాధితో ఒకేరోజు ముగ్గురు మృతిచెందారు. ఖమ్మం జిల్లా కారేపల్లి మండలం పరిధిలోని గాదెపాడుకు చెందిన కొండబోయిన లక్ష్మి (45) నాలుగురోజులుగా జ్వరంతో బాధపడుతోంది. కుటుంబసభ్యులు బుధవారం రాత్రి ఆమెను ఖమ్మం తీసుకవెళ్లారు. అక్కడ చికిత్స పొందుతూ గురువారం తెల్లవారుజామున మృతిచెందింది. భద్రాద్రి జిల్లా మణుగూరుకు చెందిన గుగులోత్‌ వసంత (26) రెండు రోజులుగా జ్వరంతో బాధపడుతోంది. బుధవారం స్ధానిక ఆస్పత్రికి తరలించారు. తగ్గకపోవడంతో మెరుగైన వైద్యం కోసం గురువారం కొత్తగూడెం ఆస్పత్రికి తరలిస్తుండగా మృతిచెందింది. మెదక్‌ జిల్లా కేంద్రానికి చెందిన పదో తరగతి విద్యార్థిని నాయిని కావ్య (15) డెంగీతో మృతిచెందింది. గురుకులంలో చదువుతున్న ఆమె మూడు రోజులుగా తీవ్ర జ్వరంతో బాధపడుతోంది. అక్కడికి వెళ్లిన తల్లిదండ్రులు ఆమెను తొలుత మెదక్‌లోని ప్రైవేటు ఆస్పత్రికి, అనంతరం హైదరాబాద్‌లోని ఆస్పత్రికి తరలించారు. అక్కడ చికిత్స పొందుతూ మృతిచెందింది. నల్లగొండ జిల్లా మర్రిగూడలో ముగ్గురు ప్రభుత్వ వైద్యులకు డెంగీ సోకింది. డాక్టర్‌ సుమన్‌, డాక్టర్‌ రవిశంకర్‌లకు రక్త పరీక్షల్లో డెంగీ ఉన్నట్లు నిర్దారణ అయింది.</p>
      <p> మరో వైద్యుడు రాజేశ్‌కు విష జ్వరం సోకిందని, అది కూడా డెండీ కావొచ్చునని చెబుతున్నారు. ఈ ముగ్గురు ప్రస్తుతం హైదరాబాద్‌లోని వేర్వేరు ఆస్పత్రుల్లో చికిత్స పొందుతున్నారు. కాగా డెంగీ కేసులు లేకున్నా.. ఉన్నట్లు ఎందుకు ప్రచారం చేస్తున్నారంటూ వికారాబాద్‌ జిల్లా కేంద్రంలోని మిషనరీ ఆస్పత్రి వైద్యుడు అవినాష్‌పై జిల్లా వైద్య ఆరోగ్యశాఖ అధికారులు ఆగ్రహం వ్యక్తం చేశారు. ప్లేట్‌లెట్స్‌ తక్కువగా ఉన్నట్లు వచ్చిన రిపోర్టులను చూసి డెంగీగా ఎందుకు ప్రచారం చేస్తున్నారని ప్రశ్నించారు. అయితే, అక్కడి రోగులు.. అధికారులపై తిరగబడ్డారు. తాము ప్రభుత్వ ఆస్పత్రికి వెళితే పట్టించుకోవడం లేదని.. మిషనరీ ఆస్పత్రికి వస్తే వైద్యుడిని ఎందుకు ప్రశ్నిస్తున్నారంటూ దాడికి ప్రయత్నించారు. దీంతో వారు అక్కడి నుంచి వెళ్లిపోయారు.</p>
    </article>
  </body>
</html>