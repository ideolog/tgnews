<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739418"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T03:46:00+00:00"/>
    <meta property="og:title" content="&quot;ธีระพล&quot; เผยชีวิตต้องสู้ จากเด็กเก็บขยะสู่ทีมช้างศึก"/>
    <meta property="og:description" content="“ธีระพล เยาะเย้ย” เผยชีวิตต้องสู้ จากคนเก็บขยะ ไม่สนคำดูถูก สู่ทำเนียบช้างศึก เผยพ่อถึงกับร่ำไห้ หลังรู้ว่าติดธง"/>
  </head>
  <body>
    <article>
      <h1>"ธีระพล" เผยชีวิตต้องสู้ จากเด็กเก็บขยะสู่ทีมช้างศึก</h1>
      <address>
        <time datetime="2019-11-01T03:46:00+00:00">01 Nov 2019, 03:46</time>
      </address>
      <p>
        <b>“ธีระพล เยาะเย้ย” เผยชีวิตต้องสู้ จากคนเก็บขยะ ไม่สนคำดูถูก สู่ทำเนียบช้างศึก เผยพ่อถึงกับร่ำไห้ หลังรู้ว่าติดธง</b>
      </p>
      <p>ธีระพล เยาะเย้ย นักเตะวัย 25 ปี จากสมุทรปราการซิตี้ ที่มีชื่อติดทีมชาติไทย ชุดนี้ กล่าวถึงเส้นทางฝันสู่ทีมช้างศึกว่า ตอนเด็กๆ คำว่า ทีมชาติ กับตนนั้นห่างไกลกันมาก ขณะอายุ 14 ปี ยังเก็บขยะ ช่วยพ่อ กับ แม่ แถวพระประแดง พระสมุทรเจดีย์ อยู่เลย<br/><br/>“ตอนนั้น พ่อ กับ แม่ ทำงานเข็นซาเล้ง หาขยะไปขาย เป็นอาชีพหลักประมาณ 2 ปี และ เป็นช่วงที่ผมเข้ามาเล่นฟุตบอลที่โรงเรียนกีฬานนท์ฯ พอดี เป็นธรรมดา ที่จะโดนดูถูก แต่ไม่ได้คิดมากอะไร ชีวิตเลือกเกิดไม่ได้ ต้องสู้อย่างเดียว”<br/><br/>ธีระพล เล่าต่อว่า เมื่อติดทีมชาติแล้ว แม่เล่าว่า ตอนที่พ่อทราบ พ่อถึงกับร้องไห้ ตนรู้สึกว่าเป็นเหมือนการแทนคำพูดทุกอย่าง เพราะตั้งแต่เด็ก ตนไม่เคยเห็นพ่อร้องไห้เลย<br/><br/>“เราสู้ด้วยกันมาตลอด และ จากชีวิตที่ติดลบ มาวันนี้ ผมดีใจที่ทำให้ พ่อ กับ แม่ ภูมิใจ” ธีระพล กล่าว.</p>
    </article>
  </body>
</html>