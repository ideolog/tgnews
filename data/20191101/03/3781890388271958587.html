<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739432"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T03:48:00+00:00"/>
    <meta property="og:title" content="ไม่ใช่แน่นอน!'แพท'โต้'เบนซ์'ไม่พอใจ'โอ๊ต'ไปรับลูกที่รร."/>
    <meta property="og:description" content="แพท-ณปภา โต้อดีตสามี เบนซ์ เรซซิ่ง โพสต์ข้อความเหน็บ โอ๊ต-ปราโมทย์ ไปรับลูกชายที่โรงเรียน ย้ำเบนซ์โพสต์ไม่ใช่เรื่องตนแน่นอน"/>
  </head>
  <body>
    <article>
      <h1>ไม่ใช่แน่นอน!'แพท'โต้'เบนซ์'ไม่พอใจ'โอ๊ต'ไปรับลูกที่รร.</h1>
      <address>
        <time datetime="2019-11-01T03:48:00+00:00">01 Nov 2019, 03:48</time>
      </address>
      <p>
        <b>แพท-ณปภา โต้อดีตสามี เบนซ์ เรซซิ่ง โพสต์ข้อความเหน็บ โอ๊ต-ปราโมทย์ ไปรับลูกชายที่โรงเรียน ย้ำเบนซ์โพสต์ไม่ใช่เรื่องตนแน่นอน</b>
      </p>
      <p>จู่ๆก็ถูกโยงจนได้หลังอดีตสามีของสาว <b>แพท</b><b>-</b><b>ณปภา</b> อย่างหนุ่ม <b>เบนซ์</b><b>-</b><b>อัครกิตติ์ วรโรจน์เจริญเดช </b>หรือ<b> เบนซ์ เรซซิ่ง</b> โพสต์ข้อความ <i>"#</i><i>รู้กาลเทศะ หมายถึงความเหมาะสม และความควรไม่ควร”</i> ลงบนเฟซบุ๊ก ซึ่งก็มีชาวเน็ตบางส่วนที่โยงว่าหนุ่มเบนซ์ไม่พอใจที่คู่จิ้นคนสนิทของสาวแพทอย่างนักร้องหนุ่ม <b>โอ๊ต-ปราโมทย์ ปาทาน</b> ไปรับ <b>น้องเรซซิ่ง</b> กลับบ้านหลังเลิกเรียน ล่าสุดเจอตัวสาวแพทเจ้าตัวก็เคลียร์ถึงเรื่องนี้ว่า<br/><br/>“เรื่องโอ๊ตไปรับเรซซิ่งที่โรงเรียนคือนางอยากลองไปรับเพราะรายการของเรากำลังจะจบซีซั่นสอง บวกกับช่วงนี้โรงเรียนของเรซซิ่งใกล้จะปิดเทอม และเขาเองก็ยังไม่เคยไปรับหลานเลย เขาอยากรู้ว่าโรงเรียนหลานมันเป็นยังไง อยากรู้ว่าโมเมนต์การไปรับเด็กแพทก็เลยบอกว่าไปสิ ได้เลย วันนั้นเขาก็เลยไปช่วยรับเรซซิ่ง ซึ่งเรซซิ่งเองน้องไม่โอเค ไม่กล้าเดินเลย จนกระทั่งเห็นแพทนางถึงกล้า ตอนแรกน้องแบบเชิ่ดมาก มองหาแม่ตลอดว่าแม่อยู่ไหน ที่น้องไม่ไปหาคนแปลกหน้าแพทว่าด้วยโรงเรียนสอนด้วยและตัวเขาเองก็ไม่ใช่เด็กที่เข้าหาใครง่ายๆแพทก็เลยค่อนข้างสบายใจ แต่ที่คนโยงว่าพี่เบนซ์ไม่พอใจ ไม่น่าจะเกี่ยวกับของแพทหรอก จริงๆแพทก็เห็นที่เขาโพสต์เหมือนกัน แต่แพทคิดว่ามันน่าจะเป็นเรื่องวงการขับขี่เขา เหมือนรุ่นเล็กรุ่นใหญ่อะไรประมาณนั้นเพราะคิดดูง่ายๆ ถ้าหากเขาจะโพสต์ถึงเรื่องนี้จริงๆ ทำไมเขาถึงเพิ่งมาโพสต์เอาตอนนี้ แถมก่อนหน้านี้แพทจิ้นกันมากกว่านี้ด้วยซ้ำ แพทลงรูปคู่รูปสามคนมาเป็นสิบรูปแล้ว ลงสองด้วยซ้ำ ฉะนั้นคิดง่ายๆเลยว่าไม่ใช่เรื่องของแพทแน่นอนและแพทก็เชื่อด้วยว่าพี่เบนซ์ไม่น่าจะโพสต์อะไรเกี่ยวกับแพทอีกแล้ว"</p>
      <figure>
        <img src="https://www.dailynews.co.th/admin/upload/20191101/news_EbAjVvBaFn110426_533.jpg?v=201911011112?v=1330"/>
      </figure>
      <p>“ที่คนมองว่ามันเกี่ยวกับเรซซิ่งเขาเลยโพสต์ แพทว่าไม่เกี่ยวนะเพราะปกติเราก็ลงรูปสามคนบ่อยมากอยู่แล้ว เราลงมานานแล้วแถมรายการเราก็ทำด้วยกัน มันนานมากแล้ว ไม่ใช่แน่นอน คนอย่างพี่เบนซ์ไม่ชอบคือพูดเลย เขาไม่เคยถามถึงเรื่องส่วนตัวของกันและกัน ส่วนใหญ่คุยกันเรื่องลูก มันเลยทำให้แพทมั่นใจว่าสิ่งที่เขาโพสต์ไม่ได้เกี่ยวกับแพทแน่นอน"<br/><br/><br/>ขอขอบคุณภาพประกอบจากอินสตาแกรม @pat_napapaและเฟซบุ๊ก <a href="https://www.facebook.com/Benzracing?__tn__=%2CdC-R-R&amp;eid=ARBMQeanFfeswPlxaOQhimIqhBabui7gHJVamnA7t1ePFhBWP6UQw0_d5p5TJzbUzgf6wTtmUXg9kj9z&amp;hc_ref=ARSihMCNAfFBNdfnX7A3FlDqB2whqimXKkSq7l0dvGUEw9zWIlD2lvsQzZaqX7Lkexw&amp;fref=nf">Akarakit Worarojcharoendet</a></p>
    </article>
  </body>
</html>