<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/01/novyna/polityka/prystajko-rozpoviv-detali-spivpraczi-ukrayiny-nato"/>
    <meta property="og:site_name" content="Слово і Діло"/>
    <meta property="article:published_time" content="2019-11-01T02:02:02+00:00"/>
    <meta property="og:title" content="Пристайко розповів деталі співпраці України з НАТО"/>
    <meta property="og:description" content="Міністр закордонних справ Вадим Пристайко розповів про нові деталі співпраці України з НАТО."/>
  </head>
  <body>
    <article>
      <h1>Пристайко розповів деталі співпраці України з НАТО</h1>
      <address>
        <time datetime="2019-11-01T02:02:02+00:00">01 Nov 2019, 02:02</time>
      </address>
      <p>
        <b>Міністр закордонних справ Вадим Пристайко розповів про нові деталі <a href="https://www.slovoidilo.ua/2019/10/31/novyna/polityka/zelenskyj-prosyt-nato-rozshyryty-spivpracyu">співпраці України з НАТО</a>.</b>
      </p>
      <p>Про це він заявив у інтерв’ю <a href="https://tsn.ua/">ТСН</a>.</p>
      <p>«<i>Що ми зараз намагаємось зробити – це зібрати всі формати, які існували, в один кошик, щоб побачити у ньому, що там взагалі є. Зокрема, це стосується також змін в самому НАТО. Вони переформатовують свою діяльність, відбуваються структурні зміни. Деякі напрями були розкидані по різних підрозділах, вони зараз збираються в одному місці, щоб консолідувати цю допомогу Україні. Є так званий комплексний пакет допомоги Україні, який був ухвалений ще у Варшаві 2016 року, і він теж буде враховуватись. Також будуть зібрані в один кошик усі трастові фонди, які існують. Потім буде ухвалений, я сподіваюсь, коли приїде НАТО до нас, чорноморський пакет допомоги. І оці всі механізми, звідки надходили гроші, допомога, інструктори, військові радники – це все буде зібрано в один великий пакет, який буде контролюватися</i>», - зазначив міністр.</p>
      <p>Також Пристайко додав, що буде нова річна програма співпраці.</p>
      <p>«<i>Буде нова річна програма, яка буде враховувати оці всі можливості. Можливо, програма буде трошки розтягнута на пару років, щоб можна було охопити більший термін. Оце все і називається тим процесом, який ми зараз хочемо консолідувати і зрозуміти, як буде відбуватися взаємодія України з НАТО</i>», - пояснив він.</p>
      <p>Нагадаємо, під час візиту Північноатлантичної ради НАТО проінформували про визначені Україною <a href="https://www.slovoidilo.ua/2019/10/31/novyna/polityka/zelenskyj-prosyt-nato-rozshyryty-spivpracyu">5 стратегічних напрямів подальшої взаємодії з Альянсом</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/polityka/ukrayinski-vijskovi-vidpravytsya-navchannya-nato-iraku"/>
        <a href="https://www.slovoidilo.ua/2019/10/31/novyna/pravo/uhorshhyna-znyala-veto-zayavy-nato-shhodo-ukrayiny"/>
        <a href="https://www.slovoidilo.ua/2019/10/31/pogljad/polityka/ukrayina-nato-choho-zalezhyt-rishennya-ta-xto-mozhe-zavadyty"/>
        <a href="https://www.slovoidilo.ua/2019/10/31/novyna/ekonomika/nato-vydilyt-ukrayini-40-miljoniv-yevro"/>
        <a href="https://www.slovoidilo.ua/2019/10/31/novyna/polityka/zelenskyj-prosyt-nato-rozshyryty-spivpracyu"/>
        <a href="https://www.slovoidilo.ua/2019/10/31/novyna/polityka/nato-ne-vyznaye-nezakonnu-aneksiyu-krymu-rf-stoltenberh"/>
        <a href="https://www.slovoidilo.ua/2019/10/31/novyna/polityka/zelenskyj-rozpochav-zustrich-heneralnym-sekretarem-nato"/>
      </related>
    </article>
  </body>
</html>