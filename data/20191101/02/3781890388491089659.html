<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/739414"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T02:23:00+00:00"/>
    <meta property="og:title" content="อินเดียคอนเฟิร์ม &quot;โมดี&quot; มาประชุมอาเซียนที่ไทย"/>
    <meta property="og:description" content="รัฐบาลอินเดียยืนยันนายกรัฐมนตรีนเรนทรา โมดี จะเข้าร่วมการประชุมอาเซียนที่กรุงเทพฯในช่วงสุดสัปดาห์นี้ ซึ่งรวมถึงการประชุมย่อยที่สำคัญคือการประชุมเอเชียตะวันออก และการเจรจาอาร์เซป"/>
  </head>
  <body>
    <article>
      <h1>อินเดียคอนเฟิร์ม "โมดี" มาประชุมอาเซียนที่ไทย</h1>
      <address>
        <time datetime="2019-11-01T02:23:00+00:00">01 Nov 2019, 02:23</time>
      </address>
      <p>
        <b>รัฐบาลอินเดียยืนยันนายกรัฐมนตรีนเรนทรา โมดี จะเข้าร่วมการประชุมอาเซียนที่กรุงเทพฯในช่วงสุดสัปดาห์นี้ ซึ่งรวมถึงการประชุมย่อยที่สำคัญคือการประชุมเอเชียตะวันออก และการเจรจาอาร์เซป</b>
      </p>
      <p>สำนักข่าวต่างประเทศรายงานจากกรุงนิวเดลี ประเทศอินเดีย เมื่อวันที่ 1 พ.ย. ว่ากระทรวงการต่างประเทศอินเดียออกแถลงการณ์เมื่อวันพฤหัสบดี ว่านายกรัฐมนตรีนเรนทรา โมดี จะเดินทางเยือนไทยระหว่างวันที่ 2 ถึง 4 พ.ย. นี้ เพื่อเข้าร่วมการประชุมอาเซียน-อินเดีย ครั้งที่ 16 การประชุมเอเชียตะวันออก ( อีเอเอส ) ครั้งที่ 14  และที่สำคัญคือการประชุมความตกลงหุ้นส่วนทางเศรษฐกิจระดับภูมิภาค ( อาร์เซป ) ซึ่งคู่เจรจาทุกฝ่ายคาดหวังการลงนามภายในปีนี้ แต่มีรายงานมากขึ้นในช่วงก่อนการประชุมสุดยอดสมาคมประชาชาติแห่งเอเชียตะวันออกเฉียงใต้ ( อาเซียน ) ครั้งที่ 35 ซึ่งไทยเป็นประธานในปีนี้ ว่าอินเดียและจีนยังตกลงกันไม่ได้ "ในบางประเด็น" จนอาจถึงขั้นทำให้โมดีไม่เข้าร่วมการประชุมครั้งนี้ด้วยตัวเอง</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FMEAINDIA%2Fvideos%2F455741968382858%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p> <br/><br/>สำหรับคู่เจรจาอาร์เซปนั้น นอกจากสมาชิกอาเซียนทั้ง 10 ประเทศแล้ว ยังประกอบด้วย จีน อินเดีย ออสเตรเลีย นิวซีแลนด์ เกาหลีใต้ และญี่ปุ่น ซึ่งหากหารเจรจาประสบความสำเร็จทันภายในสิ้นปีนี้ และรัฐสภาของประเทศคู่เจรจาร่วมให้สัตยาบันเพื่อให้ข้อตกลงมีผลบังคับใช้ภายในปี 2563 มูลค่าผลิตภัณฑ์มวลรวมในประเทศ ( จีดีพี ) ของสมาชิกอาร์เซปทั้งหมดจะมีสัดส่วนรวมกันคิดเป็น 1 ใน 3 ของโลก.<br/><br/><b>เครดิตภาพ : GETTY IMAGES<br/>   </b></p>
    </article>
  </body>
</html>