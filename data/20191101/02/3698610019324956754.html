<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-kiyevi-znizhena-shvidkist-proyizdu-na-semi-avtomagistralyah-mista-328079_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T02:08:00+00:00"/>
    <meta property="og:title" content="У Києві знижено швидкість проїзду на семи автомагістралях міста"/>
    <meta property="og:description" content="Сезонний дозвіл діяв до 31 жовтня"/>
  </head>
  <body>
    <article>
      <h1>У Києві знижено швидкість проїзду на семи автомагістралях міста</h1>
      <h2>Сезонний дозвіл діяв до 31 жовтня</h2>
      <address>
        <time datetime="2019-11-01T02:08:00+00:00">01 Nov 2019, 02:08</time>
      </address>
      <p>У Києві завершилася дія сезонного дозволу збільшення швидкості на семи міських магістралях. З сьогоднішнього дня - 1 листопада на семи дорогах Києва максимально допустима швидкість знизиться з 80 км/год до 50 км/год.</p>
      <p>Про це повідомляє УНН з посиланням на прес-службу КП "Центр організації дорожнього руху".</p>
      <p>"З 1 листопада максимально допустима швидкість руху на дорогах Києва - 50 км/ч. Обмеження вводиться на семи столичних <b><a href="https://dt.ua/macrolevel/tranzitni-dorogi-plani-na-2019-rik-312392_.html">автошляхах</a></b>, де в теплий період дозволялося їхати до 80 км/год", - йдеться в повідомленні.</p>
      <p>Так, обмеження поширюється на такі автошляхи:</p>
      <ul>
        <li>- просп. Шухевича (від Північного мосту до вул. О. Бальзака);</li>
        <li>- вул. Набережно-Рибальська (від Гаванського мосту до вул. Електриків);</li>
        <li>- Наддніпрянське шосе;</li>
        <li>- Набережне шосе (від Поштової площі до Наддніпрянського шосе);</li>
        <li>- Столичне шосе (до вул. Академіка Заболотного);</li>
        <li>- вул. Саперно-Слобідська (від вул. М. Грінченка до Південного мосту);</li>
        <li>- просп. М. Бажана (від Південного мостового переходу до Харківської площі).</li>
      </ul>
      <p>"Зміна швидкісного режиму передбачена рішенням Київської міської ради від 9.10.2018 №1739/5803 "Про перелік ділянок доріг, на яких дозволяється швидкість руху транспортних засобів до 80 км/год у період з 01 квітня до 01 листопада", - зазначається у повідомленні.</p>
      <p>Нагадаємо, завтра <a href="https://www.unn.com.ua/uk/news/1833227-zavtra-vidkriyut-rukh-avtoproyizdami-mostu-metro-cherez-rusanivsku-protoku">відкриють</a> рух автопроїздами мосту Метро через Русанівську протоку.</p>
      <p>Під час робочої наради у Миколаєві, міністр інфраструктури Владислав Криклій заявив про те, що в Україні планують ввести платний проїзд по дорогах для іноземців. Відомство планує розробити спеціальний механізм розрахунку для цієї плати, повідомляє "Укрінформ".</p>
      <p>"Для іноземців плануємо ввести платний проїзд. Адже вони не завжди купують акцизи, і виходить не зовсім справедливо по відношенню до нашим автомобілістам, які платять акциз", - сказав Криклій.</p>
      <p>За словами міністра, в Україну приїжджає величезна фура з повним баком пального на іноземних номерах, вона проїжджає тисячі кілометрів українськими дорогами і нічого за це не платить. Він сподівається, що цю ініціативу підтримають і інші депутати.</p>
      <p>Він також додав, що планується з державного бюджету на наступний рік отримати додаткові кошти на дороги України. "Адже якщо ми хочемо реалізувати амбітну мету - відремонтувати 24 тисячі кілометрів доріг за 5 років, то, крім дорожнього фонду, повинні отримати ще й кошти з загального фонду. Ресурси для цього є", - підкреслив міністр.</p>
      <p> </p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>