<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/ofis-prezidenta-peredav-medzhlisu-dokumenti-nkvs-pro-deportaciyu-krimskih-tatar-novini-ukrajini-50050996.html"/>
    <meta property="og:site_name" content="НВ"/>
    <meta property="article:published_time" content="2019-11-01T02:01:00+00:00"/>
    <meta property="og:title" content="Офіс президента передав Меджлісу документи НКВС про депортацію кримських татар"/>
    <meta property="og:description" content="Офіс президента України передав Меджлісу кримськотатарського народу документи НКВС, що стосуються депортації кримських татар у 1944 році."/>
  </head>
  <body>
    <article>
      <h1>Офіс президента передав Меджлісу документи НКВС про депортацію кримських татар</h1>
      <h2>Офіс президента України передав Меджлісу кримськотатарського народу документи НКВС, що стосуються депортації кримських татар у 1944 році.</h2>
      <address>
        <time datetime="2019-11-01T02:01:00+00:00">01 Nov 2019, 02:01</time>
      </address>
      <p>"Місяць тому під час експертизи, яку проводив Київський інститут судових експертиз, ми отримали інформацію та підтверджувальні документи, які стосуються примусової депортації кримських татар, тих знущань і геноциду, який був вчинений радянським режимом", - заявив заступник глави Офісу президента Андрій Смирнов.</p>
      <p>Він зазначив, що це лише перша частина розсекречених документів і робота з пошуку нових документів буде продовжена.</p>
      <p>"Ці документи — донесення відділів НКВС СРСР. Не вперше ми отримуємо розсекречені документи з архівів України, з інших закладів. Для нас це дуже важливо, оскільки Верховна Рада ухвалила постанову, якою визнала насильницьку депортацію кримськотатарського народу геноцидом", - заявив глава Меджлісу Рефат Чубаров.</p>
      <p>Читайте також:<br/><a href="https://nv.ua/ukr/ukraine/politics/verhovna-rada-9-sklikannya-shcho-vimagaye-medzhlis-novini-ukrajini-50039766.html">&amp;nbspМеджліс закликав нову Раду вирішити питання з кримськотатарською автономією</a></p>
    </article>
  </body>
</html>