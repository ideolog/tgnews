<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/681527/i-mendoni-gia-tin-apoleia-tou-gianni-spanou-i-symvoli-tou-stin-el"/>
    <meta property="og:site_name" content="enikos.gr"/>
    <meta property="article:published_time" content="2019-11-01T02:44:00+00:00"/>
    <meta property="og:title" content="Η Μενδώνη για την απώλεια του Γιάννη Σπανού: Η συμβολή του στην ελληνική μουσική είναι ανεκτίμητη"/>
    <meta property="og:description" content="Τα θερμά της συλλυπητήρια για την απώλεια του συνθέτη Γιάννη Σπανού, εκφράζει η υπουργός Πολιτισμού και Αθλητισμού Λίνα Μενδώνη..."/>
  </head>
  <body>
    <article>
      <h1>Η Μενδώνη για την απώλεια του Γιάννη Σπανού: Η συμβολή του στην ελληνική μουσική είναι ανεκτίμητη</h1>
      <address>
        <time datetime="2019-11-01T02:44:00+00:00">01 Nov 2019, 02:44</time>
      </address>
      <p>Τα θερμά της συλλυπητήρια για την<a href="http://www.enikos.gr/society/681491/o-megalos-giannis-spanos-itan-o-pateras-tou-neou-kymatos-oi-teras"> απώλεια του συνθέτη Γιάννη Σπανού</a>, εκφράζει η υπουργός Πολιτισμού και Αθλητισμού Λίνα Μενδώνη.</p>
      <p>«Με τη διακριτικότητα, την ευγένεια, την ευαισθησία και τη δύναμη των μελωδιών του, ο Γιάννης Σπανός ήταν ένας από τους κορυφαίους Έλληνες συνθέτες, εκείνους που διαμόρφωσαν την ελληνική μουσική των τελευταίων δεκαετιών. Η σπουδαιότητα της μουσικής του θα αναγνωρίζεται για πολλές ακόμη δεκαετίες στο μέλλον. Ο Γιάννης Σπανός ευτύχησε να συνεργαστεί με τους μεγαλύτερους Έλληνες τραγουδιστές και να δει τα τραγούδια του να γίνονται κοινό κτήμα, μέρος του σύγχρονου πολιτισμού μας. Από την έναρξη της καριέρας του στη Γαλλία, όπου υπηρέτησε το γαλλικό chanson, μέχρι την καθοριστική του συνεισφορά στο Νέο Κύμα, τη μελοποίηση ποίησης με τις Ανθολογίες του, τις μουσικές του για τον κινηματογράφο και το θέατρο, ο Γιάννης Σπανός γνώριζε πώς να αγγίζει την καρδιά και το συναίσθημα. Η συμβολή του στην ελληνική μουσική είναι ανεκτίμητη. Η απουσία του θα είναι αισθητή. Εκφράζω τα θερμά μου συλλυπητήρια στους οικείους του» δήλωσε η κ. Μενδώνη.</p>
      <related>
        <h4>σχετικά άρθρα</h4>
        <a href="http://www.enikos.gr/politics/679694/tin-tainia-oreines-symfonies-gia-ti-zoi-kai-to-ergo-tou-konstanti%0A%20%20%20%20%0A"/>
        <a href="http://www.enikos.gr/politics/679621/syriza-gia-tzoker-ftaiei-i-kyvernisi-tsirko-me-pollous-gelotopoio%0A%20%20%20%20%0A"/>
        <a href="http://www.enikos.gr/politics/677959/i-elliniki-lysi-gia-tin-paraitisi-tis-proedrou-tis-onned-pentelis%0A%20%20%20%20%0A"/>
        <a href="http://www.enikos.gr/politics/677933/antidraseis-gia-tin-anoichti-epistoli-tis-onned-pentelis-schetika%0A%20%20%20%20%0A"/>
        <a href="http://www.enikos.gr/politics/677049/kke-mechri-tin-kypro-eftase-i-chari-tis-antikommounistikis-politi%0A%20%20%20%20%0A"/>
        <a href="http://www.enikos.gr/politics/676851/me-kolaro-i-mendoni-sti-vouli-photo%0A%20%20%20%20%0A"/>
        <a href="http://www.enikos.gr/politics/681505/mitsotakis-etsi-opos-thavmazo-ton-antetokounmpo-etsi-kamarosa-kai%0A%20%20%20%20%0A"/>
        <a href="http://www.enikos.gr/politics/681502/mitsotakis-o-stochos-mas-paramenei-o-idios-kamia-chameni-zoi-sto-%0A%20%20%20%20%0A"/>
        <a href="http://www.enikos.gr/politics/681489/tsipras-i-idiotikopoiisi-ton-elpe-tha-apotelei-apistia-kata-tou-d%0A%20%20%20%20%0A"/>
      </related>
    </article>
  </body>
</html>