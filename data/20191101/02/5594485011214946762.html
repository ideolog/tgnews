<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/30-metrov-asteroid-shche-preleti-blizo-do-zemyata_news706583.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T02:10:00+00:00"/>
    <meta property="og:title" content="30-метров астероид ще прелети близо до Земята"/>
    <meta property="og:description" content="Това ще се случи днес, 1 ноември 2019 г. в 20:42 часа"/>
  </head>
  <body>
    <article>
      <h1>30-метров астероид ще прелети близо до Земята</h1>
      <h2>Това ще се случи днес, 1 ноември 2019 г. в 20:42 часа</h2>
      <address>
        <time datetime="2019-11-01T02:10:00+00:00">01 Nov 2019, 02:10</time>
      </address>
      <p>https://blitz.bg/svyat/30-metrov-asteroid-shche-preleti-blizo-do-zemyata_news706583.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572566970-1.jpg"/>
      </figure>
      <p>
        <b>По време на максималното му приближаване скоростта му спрямо нашата планета ще бъде 10 километра в секунда</b>
      </p>
      <p>Новооткрит астероид, обозначен като 2019 UG11, ще прелети покрай Земята на разстояние само 209 437 км, което е почти два пъти по-малко от средното разстояние до Луната (385 хиляди километра).</p>
      <p>Това ще се случи днес, 1 ноември 2019 г. в 20:42 UTC (22:42 българско време), според Центъра на НАСА за изследване на близо до Земята преминаващи космически обекти CNEOS (Center for Near Earth Object Studies).</p>
      <p>Размерът на астероида е между 13 и 29 м и ще прелети със скорост от 9,92 км/сек. спрямо Земята.</p>
      <p>Астероидът е наблюдаван за първи път от Mt. Lemmon Survey на 29 октомври, 3 дни преди максималното му приближаване към нашата планета. Принадлежи към групата астероиди от Аполонов тип, клас астероиди, чиито орбити пресичат земната от външната й страна.</p>
      <p>2019 UG11 извършва една обиколка около Слънцето за 624 земни дни или 1,71 земни години, максимално отдалечавайки се от него на 300 милиона километра и се приближава до 128 милиона километра.</p>
      <p>НАСА отбелязва, че 2019 UG11 не е класифициран като потенциално опасен и няма риск от сблъсък с нашата планета. Следващата сравнително близка среща на 2019 UG11 със Земята ще се проведе на 2 ноември 2086 година. На този ден той ще прелети на разстояние от около 362 хиляди километра.</p>
    </article>
  </body>
</html>