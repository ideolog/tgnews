<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739416"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T02:10:00+00:00"/>
    <meta property="og:title" content="คุมเข้มทำแผน&quot;อส.-ทหาร&quot; เมากร่างยิงพ่อค้าหัวปลาดับ!"/>
    <meta property="og:description" content="'ผู้การสงขลา' นำกำลังตำรวจทั้งในและนอกเครื่องแบบ พร้อมตำรวจปราบจราจลอีกว่า 70 นาย คุ้มกัน 'อส.-ทหาร' ผู้ต้องหาคดีเมากร่างยิงพ่อค้าหัวปลาดับคารถกระบะ ไปทำแผนประกอบคำรับสารภาพ"/>
  </head>
  <body>
    <article>
      <h1>คุมเข้มทำแผน"อส.-ทหาร" เมากร่างยิงพ่อค้าหัวปลาดับ!</h1>
      <address>
        <time datetime="2019-11-01T02:10:00+00:00">01 Nov 2019, 02:10</time>
      </address>
      <p>
        <b>"ผู้การสงขลา" นำกำลังตำรวจทั้งในและนอกเครื่องแบบ พร้อมตำรวจปราบจราจลอีกว่า 70 นาย คุ้มกัน "อส.-ทหาร" ผู้ต้องหาคดีเมากร่างยิงพ่อค้าหัวปลาดับคารถกระบะ ไปทำแผนประกอบคำรับสารภาพ</b>
      </p>
      <p>เมื่อวันที่ 1 พ.ย. พล.ต.ต.ทิวธวัช นครศรี ผบก.ภ.จว.สงขลา พร้อมกำลังตำรวจ สภ.คูเต่า ฝ่ายสืบสวนจังหวัดสงขลาทั้งในและนอกเครื่องแบบ และตำรวจชุดปราบจลาจลประมาณ 70 นาย ควบคุมตัว อส.เพลินชัย สุวรรณรัตน์ หรือจ่าแรม อายุ 41 ปี, อส.ประดิษฐ์ จุลนวล 33 ปี และ จ.ส.อ.ทรงวุฒิ บุญรัตน์ อายุ 33 ปี ทหารสังกัดฝ่ายสรรพาวุธ มทบ.42 ที่ก่อเหตุยิงพ่อค้าหัวปลาเสี​ยชีวิตคารถกระบะ ไปทำแผนประกอบรับสารภาพยังจุ​ดเกิดเหตุ โดยจุดแรกอยู่บริเวณริมถนนหน้าร้​านค้าที่ทั้ง 3 คน ไปตามหาลูกชายอส.สำรองคนหนึ่ง ที่​ขโมยไซดักปลาของ อส.เพลินชัย และเดินไปภายในซอยที่อยู่ติดกั​บร้านค้า เพื่อไปสอบถามลูกชายอส.​ที่ขโมยไซดักแต่ไม่พบตัวและมี​ปากเสียงกันขึ้น จากนั้นอส.เพลินชั​ย ได้ขั้นลำปืนลูกซอง 1 ครั้​ง เดินออกมาที่ถนนก่อนยิงขึ้​นฟ้า 1 นัด</p>
      <figure>
        <img src="https://www.dailynews.co.th/admin/upload/20191101/news_rSOUzbpifV094447_533.jpg?v=201911011011?v=6666"/>
      </figure>
      <p>จุดที่ 2 เป็นจุดที่ก่อเหตุยิงพ่อค้าหั​วปลา ซึ่งอยู่ห่างจากจุดแรกประมาณ 500 เมตร หลังจากที่ขับรถไล่​ตามมาและปาดหน้า โดยอส.เพลินชัย เป็นคนใช้อาวุธปืนยิง ส่วน อส.ประดิษฐ์ ลงมาคุมเชิง และ จ.ส.อ.ทรงวุฒิ ขับรถจักรยานยนต์ตามมาทีหลัง ซึ่งการทำแผนทั้งสองจุดใช้​เวลาประมาณครึ่งชั่วโมงจึงแล้วเสร็จ ไม่มีเหตุการณ์วุ่​นวาย โดยช่วงทำแผนทางเจ้าหน้าที่อนุญาตให้ นางมารีย๊ะ เขปัน ภรรยาของผู้ตายเข้ามาสังเกตุ​การณ์ได้เพียงคนเดี​ยว และให้ยืนดูอยู่ห่าง ๆ เพื่อลดกระแสกดดันจากชาวบ้าน</p>
      <figure>
        <img src="https://www.dailynews.co.th/admin/upload/20191101/news_lgLmMYFAgV094445_533.jpg?v=201911011011?v=5942"/>
      </figure>
      <p>ภายหลัง พล.ต.ต.ทิวธวัช กล่าวว่า ในทางการสอบสวนอส.ทั้งสองให้​การรับสารภาพ ว่าเป็นผู้ก่อเหตุ​ตามภาพที่ปรากฏในกล้องหน้ารถ ส่วนทหารยังปฏิเสธว่าแค่ขับรถผ่​านมา แต่เจ้าหน้าที่มีพยานและหลั​กฐานชัดเจน จึงแจ้งข้อหาดำเนินคดีทั้​ง 3 คน รวม 3 ข้อหา คือ ร่วมกันฆ่าผู้อื่นโดยเจตนา, ร่วมกันมีอาวุธปืนและเครื่​องกระสุนปืนโดยไม่ได้รับอนุญาติ​,ปลอมเอกสารราชการเนื่องจากเครื่​องหมายทะเบียนถูกลบ และในส่วนของทหารก็จะส่งดำเนิ​นคดีที่ศาลจังหวัดสงขลาเช่นเดี​ยวกันเพราะทำความผิดร่วมกั​บพลเรือน และทางผบ.มทบ.42 ก็ให้ดำเนินการไปตามข้อเท็จจริง​ <br/><br/>สำหรับคดีนี้ จะมีสาเหตุอื่นหรื​อบุคคลอื่นเข้ามาเกี่ยวข้องอี​กหรือไม่นั้​น หากผลการสอบสวนสาวไปถึงก็​จะดำเนินคดีทุกคน ส่วนกรณีที่ไปมีเรื่องและยิ​งปืนข่มขู่อส.สำรองนั้น หากผู้​เสียหายเข้าแจ้งความก็จะดำเนิ​นคดีเพิ่มอีก 1 คดีเช่นเดียวกัน หลังจากนี้จะมีการคุมตัวทั้งหมดไปฝากขังที่ศาลจังหวั​ดสงขลาตามขั้นตอนกฎหมาย โดยพนักงานสอบสวนจะขอคัดค้านการประกันตัว เนื่องจากเป็นคดีอุกฉกรรจ์สะเทือนขวัญประชาชน.</p>
      <figure>
        <img src="https://www.dailynews.co.th/admin/upload/20191101/news_TKoBUGamLp094446_533.jpg?v=201911011011?v=9741"/>
      </figure>
    </article>
  </body>
</html>