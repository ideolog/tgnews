<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-idil-poobicyali-ssha-pomstu-za-smert-al-bagdadi-328078_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T02:48:00+00:00"/>
    <meta property="og:title" content="У ІДІЛ пообіцяли США помсту за смерть аль-Багдаді"/>
    <meta property="og:description" content="Терористи намагаються дати США усвідомити, що смерть лідера угруповання – ще далеко не кінець історії халіфату."/>
  </head>
  <body>
    <article>
      <h1>У ІДІЛ пообіцяли США помсту за смерть аль-Багдаді</h1>
      <h2>Терористи намагаються дати США усвідомити, що смерть лідера угруповання – ще далеко не кінець історії "халіфату".</h2>
      <address>
        <time datetime="2019-11-01T02:48:00+00:00">01 Nov 2019, 02:48</time>
      </address>
      <p>Терористи з угруповання "Ісламська держава Іраку та Леванту" (ІДІЛ) розмістили в інтернеті на одному з своїх ресурсів аудіозапис, у якому присяглися помститися США за <a href="https://dt.ua/WORLD/boyoviki-idil-nazvali-im-ya-svogo-novogo-vatazhka-328030_.html"><b>загибель беззмінного лідера угруповання Абу Бакра аль-Багдаді</b></a> у результаті спецоперації американських спецпризначенців, повідомляє 31 жовтня інформаційне агентство <a href="https://www.reuters.com/article/us-mideast-crisis-baghdadi-confirmation/islamic-state-vows-revenge-against-u-s-for-baghdadi-killing-idUSKBN1XA25A">Reuters</a>.</p>
      <p>"Остерігайтеся помсти для свого народу та своїх братів і сестер по вірі та віровідступників, виконуючи волю командира віруючих у його останньому звуковому посланні та наближаючись до Бога кров'ю політеїстів... Ми оплакуємо вашу смерть, вождь правовірних", – сказано у повідомленні.</p>
      <p>Як повідомлялося, <b><a href="https://dt.ua/WORLD/u-siriyi-likvidovano-vatazhka-idil-al-bagdadi-zmi-327512_.html">американські спепризначенці ліквідували Абу Бакра аль-Багдаді</a></b> в ніч з 26 на 27 жовтня під час спецоперації в сирійській провінції Ідліб, схваленої Дональдом Трампом тиждень тому.</p>
      <p>Американський президент підтвердив, що ватажок ІДІЛ убитий, пославшись на результати тесту ДНК. 31 жовтня Міністерство оборони США<a href="https://dt.ua/WORLD/pentagon-opublikuvav-video-specoperaciyi-po-likvidaciyi-al-bagdadi-327946_.html"><b> оприлюднило уривок з відеозапису спецоперації</b> </a>з ліквідації ватажка терористичного угруповання.</p>
      <p>ЗМІ неодноразово повідомляли про смерть аль-Багдаді, проте згодом ця інформація не підтверджувалася.</p>
      <p>На початку лютого <b><a href="https://dt.ua/WORLD/v-idil-vidbulasya-sproba-perevorotu-vatazhkovi-vdalosya-vizhiti-guardian-302187_.html">аль-Багдаді пережив замах при невдалій спробі перевороту в угрупованні</a></b>. В ІДІЛ оголосили винагороду за "голову" головного змовника.</p>
      <p>Детальніше про угруповання ІДІЛ і стратегії боротьби з нею читайте в матеріалі Олександра Коренькова "<b><a href="https://dt.ua/international/druge-vidrodzhennya-islamskoyi-derzhavi-320879_.html">Друге відродження "Ісламської держави"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5yZXV0ZXJzLmNvbQ==">Reuters</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>