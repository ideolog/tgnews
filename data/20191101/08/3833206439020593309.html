<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/V-UMBAL-Sveti-Georgi-na-balotazha-shte-glasuvat-115-pacienti-i-13-sluzhiteli-910265"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T08:08:00+00:00"/>
    <meta property="og:title" content="В УМБАЛ &quot;Свети Георги&quot; на балотажа ще гласуват 115 пациенти и 13 служители"/>
    <meta property="og:description" content="За балотажа на 3 ноември, неделя, общо 128 души – 115 пациенти и 13 служители от дежурния персонал в..."/>
  </head>
  <body>
    <article>
      <h1>В УМБАЛ "Свети Георги" на балотажа ще гласуват 115 пациенти и 13 служители</h1>
      <address>
        <time datetime="2019-11-01T08:08:00+00:00">01 Nov 2019, 08:08</time>
      </address>
      <p>За балотажа на 3 ноември, неделя, общо 128 души – 115 пациенти и 13 служители от дежурния персонал в УМБАЛ "Свети Георги“, ще гласуват в четири избирателни секции.</p>
      <p>В секция №102, която е разположена в База 1 на болницата на бул. "Васил Априлов“ №15А, в Клиниката по кожни и венерически заболявания, правото си на глас ще упражнят 17 пациенти.</p>
      <p>Останалите три секции са разположени в База 2. В тях ще гласуват 98 пациенти и 13 служители на УМБАЛ "Свети Георги“, които в този ден имат дежурства. Две от секциите са в Хирургичния блок на бул. "Пещерско шосе“ №66. На 5-ия етаж в Клиниката по ортопедия и травматология традиционно е ситуирана 49-а секция. В нея ще гласуват всички, които се лекуват в клиничните звена от 1-ви до 5-и етаж включително. На 11-ия етаж, във Втора клиника по хирургия, ще бъде 50-а секция. В нея ще могат да гласуват пациентите от стационарите от 6-и до 12-и етаж.</p>
      <p>В административната сграда на Клиниката по инфекциозни болести, която се намира в съседство с Хирургичния блок, ще работи избирателна секция №51. Там ще могат да гласуват пациентите от трите лечебни блока на клиниката и от Отделението по фтизиатрия, чиято сграда е на същия адрес.</p>
    </article>
  </body>
</html>