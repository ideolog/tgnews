<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/deka-mines-me-anastoli-efage-o-epi-17-chronia-fygodikos-me-to-smokin-poy-sto-metaxy-ekane-kariera-os-paroysiastis-kai-tragoydistis-se-perifereiaka-kanalia/"/>
    <meta property="og:site_name" content="europost.gr"/>
    <meta property="article:published_time" content="2019-11-01T08:15:09+00:00"/>
    <meta property="og:title" content="Δέκα μήνες με αναστολή «έφαγε» ο επί 17 χρόνια φυγόδικος «με το σμόκιν», που στο μεταξύ, έκανε καριέρα ως παρουσιαστής και τραγουδιστής σε περιφερειακά κανάλια"/>
    <meta property="og:description" content="Πρόκειται για τον Κωνσταντίνο Γιαλούρη, ο οποίος με το καλλιτεχνικό ψευδώνυμο Κωνσταντίνος Δαναός, έκανε επί 17 χρόνια καριέρα, ως παρουσιαστής και τραγουδιστής σε περιφερειακά κανάλια, παρόλο που επί 17 χρόνια ήταν φυγόδικος από τις φυλακές"/>
  </head>
  <body>
    <article>
      <h1>Δέκα μήνες με αναστολή «έφαγε» ο επί 17 χρόνια φυγόδικος «με το σμόκιν», που στο μεταξύ, έκανε καριέρα ως παρουσιαστής και τραγουδιστής σε περιφερειακά κανάλια</h1>
      <address>
        <time datetime="2019-11-01T08:15:09+00:00">01 Nov 2019, 08:15</time>
      </address>
      <p>Πρόκειται για τον Κωνσταντίνο Γιαλούρη, ο οποίος με το καλλιτεχνικό ψευδώνυμο Κωνσταντίνος Δαναός, έκανε επί 17 χρόνια καριέρα, ως παρουσιαστής και τραγουδιστής σε περιφερειακά κανάλια, παρόλο που επί 17 χρόνια ήταν φυγόδικος από τις φυλακές Αλικαρνασσού!</p>
      <p>Τελικά, η φυγοδικία του αποκαλύφτηκε εντελώς τυχαία, όταν του έγινε έλεγχος ρουτίνας από άνδρες της ΕΛ.ΑΣ. Καταλαβαίνετε, τώρα, την έκπληξή τους, από την στιγμή που ανακάλυψαν ότι ο κομψός κύριος που είχαν στα χέρια τους ήταν φυγόδικος επί 17 ολόκληρα χρόνια, χωρίς κανείς να του ζητήσει τον λόγο ή να τον ελέγξει γι αυτό.</p>
      <p>Ο Γιαλούρης είχε καταδικαστεί για απάτη σε ηλικία 22 ετών και με την πρώτη άδεια που του δόθηκε, εξαφανίστηκε και δεν επέστρεψε ποτέ στη φυλακή.</p>
      <p>Στη συνέχεια, όμως, όχι μόνο δεν κρύφτηκε, αλλά έκανε καριέρα σε πολλά περιφερειακά κανάλια της επαρχίας, ως παρουσιαστής και τραγουδιστής. Μάλιστα, είχε φτάσει να τραγουδήσει ακόμη και με την Μαρινέλλα και με τον Κώστα Χατζή!</p>
      <p>Η τελευταία πράξη, σε αυτή τη φάση τουλάχιστον της ζωής του Γιαλούρη, γράφτηκε προχτές σε Δικαστήριο της Αθήνας, το οποίο με επιείκεια τον καταδίκασε σε φυλάκιση 10 μηνών με αναστολή, με αποτέλεσμα ο ίδιος να φύγει από την δικαστική αίθουσα με έναν μεγάλο στεναγμό ανακούφισης!</p>
      <h3>Σχετικά</h3>
    </article>
  </body>
</html>