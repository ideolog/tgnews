<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-kryklij-rosiya-maye-vyplatyty-reparatsiyi-pislya-deokupatsiyi-donbasu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T08:54:08+00:00"/>
    <meta property="og:title" content="Криклій: Росія має виплатити репарації після деокупації Донбасу"/>
    <meta property="og:description" content="Після деокупації Донбасу Росії доведеться виплатити репарації, після чого можна буде говорити про відновлення регіону."/>
  </head>
  <body>
    <article>
      <h1>Криклій: Росія має виплатити репарації після деокупації Донбасу</h1>
      <address>
        <time datetime="2019-11-01T08:54:08+00:00">01 Nov 2019, 08:54</time>
      </address>
      <p>Після деокупації Донбасу Росії доведеться виплатити репарації, після чого можна буде говорити про відновлення регіону.</p>
      <p>Міністр інфраструктури Владислав Криклій в ефірі одного з українських телеканалів заявив, що українці не оплачуватимуть відновлення територій Донбасу.</p>
      <p>За його словами, про відновлення регіону можна буде говорити тільки після того, як Росія виплатить репарації.</p>
      <blockquote>– Нехай повертають нам спочатку територію, потім країна-агресор виплачує репарації, а потім ми вже говоритимемо про те, як ми вкладатимемо кошти і відновлюватимемо цей регіон, – сказав Криклій.</blockquote>
      <p><b>Читайте:</b> <a href="https://fakty.com.ua/ua/ukraine/20191101-mizh-obstrilamy-na-donbasi-i-gumkonvoyamy-rf-isnuye-zv-yazok-povirenyj-u-spravah-ssha/">Між обстрілами на Донбасі і “гумконвоями” РФ існує зв’язок – повірений у справах США</a></p>
      <p>Міністр додав, що не можна точно говорити про необхідні засоби для відновлення Донбасу без доступу до окупованих територій.</p>
      <p>До слова, глава фракції Слуга народу Давид Арахамія заявив, що <a href="https://fakty.com.ua/ua/ukraine/20191031-zakon-pro-status-donbasu-rozroblyat-pislya-zustrichi-v-normandskomu-formati/">проект закону про особливий статус Донбасу</a> почнуть розробляти лише після нормандського саміту.</p>
    </article>
  </body>
</html>