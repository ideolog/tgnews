<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615120,Zawieszenie-linii-uruchomienie-nowych-przystankow-Od-listopada-zmiany-w-komunikacji-miejskiej-w-Olsztynie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-01T08:55:00+00:00"/>
    <meta property="og:title" content="Zawieszenie linii, uruchomienie nowych przystanków. Od listopada zmiany w komunikacji miejskiej w Olsztynie"/>
    <meta property="og:description" content="Od początku listopada czekają nas zmiany w rozkładzie jazdy komunikacji miejskiej. Zawieszona zostanie linia 304, zmiany zostają również wprowadzone m.in. dla linii nr 129 i 117."/>
  </head>
  <body>
    <article>
      <h1>Zawieszenie linii, uruchomienie nowych przystanków. Od listopada zmiany w komunikacji miejskiej w Olsztynie</h1>
      <address>
        <time datetime="2019-11-01T08:55:00+00:00">01 Nov 2019, 08:55</time>
      </address>
      <p>
        <b>Od początku listopada czekają nas zmiany w rozkładzie jazdy komunikacji miejskiej. Zawieszona zostanie linia 304, zmiany zostają również wprowadzone m.in. dla linii nr 129 i 117.</b>
      </p>
      <p>W związku z okresem zimowym, wieczorny kurs linii 117 o godzinie 18:00 z krańca "Osiedle Generałów" realizowany w soboty oraz niedziele i święta zostaje skrócony do pętli "Jakubowo".<br/><br/>Uruchomiono zostanie również nowa para przystanków - "Tomaszkowo-Miody", gdzie będzie się zatrzymywał autobus linii 129. Ponadto do 1. kwietnia przyszłego roku zostaje zawieszone kursowanie linii 304.<br/><br/>"Dodatkowo, informujemy, że w związku z koniecznością realizacji końcowego etapu prac drogowych na remontowanym odcinku ul. Jagiellońskiej, od dnia 04.11.2019 r., odcinek ww. ulicy od skrzyżowania z ul. Poprzeczną do skrzyżowania z ul. Wrocławską zostanie ponownie wyłączony z ruchu w obu kierunkach" — czytamy w komunikacie Zarządu Dróg, Zieleni i Transportu w Olsztynie. I dalej: "Tym samym, od dnia 04.11.2019 od początku kursowania linii dziennych autobusy linii 108, 109, 112, 124, 126, 131, 136 zostaną ponownie skierowane na trasę objazdową ulicami: Reymonta (z powrotem: Paderewskiego) - Zientary-Malewskiej - Cicha. Zmiany dotyczyć będą również funkcjonowania poszczególnych przystanków w rejonie remontowanej ul. Jagiellońskiej."<br/><br/>Źródło: <i>ZDZiT Olsztyn</i></p>
    </article>
  </body>
</html>