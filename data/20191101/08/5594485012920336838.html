<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/nyama-mrdane-sledvashchiyat-mach-na-kobrata-shche-bde-za-svetovnata-titla_442214.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-01T08:15:00+00:00"/>
    <meta property="og:title" content="Няма мърдане! Следващият мач на Кобрата ще бъде за световната титла"/>
    <meta property="og:description" content="Президентът на IBF гарантира среща с победителя от Джошуа - Руис"/>
  </head>
  <body>
    <article>
      <h1>Няма мърдане! Следващият мач на Кобрата ще бъде за световната титла</h1>
      <h2>Президентът на IBF гарантира среща с победителя от Джошуа - Руис</h2>
      <address>
        <time datetime="2019-11-01T08:15:00+00:00">01 Nov 2019, 08:15</time>
      </address>
      <figure>
        <img src="https://static.blitz.bg/documents/thumbnails/sport/780/201911/1572588795mkh.png"/>
        <figcaption>Getty Images/Guliver</figcaption>
      </figure>
      <p>Кубрат Пулев ще се бие за световната титла през 2020 година! Ексклузивната новина беше съобщена от мениджъра на българския професионален боксьор Ивайло Гоцев.</p>
      <p>Той показа документ пред "България Днес", който гарантира мач за най-ценния трофей в тежка категория. Съперник на 38-годишния софиянец ще бъде победителят от сблъсъка между Антъни Джошуа - Анди Руис - младши. Двамата ще боксират на 7 декември в Саудитска Арабия. Очаква се Кобрата да присъства лично на този мач и да отправи предизвикателство.<br/><br/>“Срещата между Руис и Джошуа трябва да се състои на 7 декември или преди това. Победителят от тази среща трябва да се бие в следващия си двубой с Кубрат Пулев най-късно до 31 май 2020 година без да има други междинни боеве", пише в свое официално становище с дата 30 октомври президентът на Международната боксова федерация (IBF) Дарил Пипълс.<br/><br/><b><a href="https://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">Winbet - победата е на върха на пръстите! (18+)</a></b><br/><br/>На няколко пъти Анди Руис и Антъни Джошуа опитаха да избегнат мач с Пулев. Адвокат Джон Уърт контрира и задвижи процедура през август, с която предяви претенциите на Кобрата, който е официален претендент за титлата още от миналата година.<br/><br/>Ако победителят от битката за титлата откаже да се изправи срещу Кобрата,  тогава поясът на IBF ще бъде отнет. По подобен начин беше наказан Тайсън Фюри през 2015 година. Британецът отказа да се изправи срещу тогавашния официален претендент, а подписа договор за реванш с Владимир Кличко.<br/><br/>Кубрат Пулев ще подгрее за предстоящия мач за титлата на 9 ноември във Фресно, Калифорния (САЩ). Той ще се бие с Рейдъл Букър.</p>
    </article>
  </body>
</html>