<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-prithvi-shaw-shubman-gill-and-rishabh-pant-ki-ballebazi-par-kaam-karte-nazar-aa-sakte-hain-sachin-tendulkar-2826643.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T08:36:08+00:00"/>
    <meta property="og:title" content="शॉ, गिल और पंत जैसे युवा बल्लेबाजों को मिल सकता है तेंदुलकर का साथ"/>
    <meta property="og:description" content="भारतीय क्रिकेट कंट्रोल बोर्ड (बीसीसीआई) के नए अध्यक्ष सौरव गांगुली चाहते हैं कि मास्टर ब्लास्टर सचिन तेंदुलकर युवा खिलाड़ियों को बेहतर बनाने के लिए काम करें। सचिन युवा बल्लेबाजों की तकनीक पर काम करते..."/>
  </head>
  <body>
    <article>
      <h1>शॉ, गिल और पंत जैसे युवा बल्लेबाजों को मिल सकता है तेंदुलकर का साथ</h1>
      <address><time datetime="2019-11-01T08:36:08+00:00">01 Nov 2019, 08:36</time> by <a rel="author">एजेंसी,नई दिल्ली</a></address>
      <p>भारतीय क्रिकेट कंट्रोल बोर्ड (बीसीसीआई) के नए अध्यक्ष सौरव गांगुली चाहते हैं कि मास्टर ब्लास्टर सचिन तेंदुलकर युवा खिलाड़ियों को बेहतर बनाने के लिए काम करें। सचिन युवा बल्लेबाजों की तकनीक पर काम करते नजर आ सकते हैं। हालांकि अभी इसको लेकर तेंदुलकर ने हामी नहीं भरी है।</p>
      <p>आईएएनएस से बात करते हुए एक सूत्र ने कहा कि इस नए रोल के लिए सचिन को मनाने की बात अभी भी शुरुआती स्टेज पर है, लेकिन गांगुली चाहते हैं कि सचिन आगामी स्टार खिलाड़ियों को बेहतर करने का काम करें। सूत्र ने कहा, 'प्रक्रिया शुरू कर दी गई है, लेकिन इस पर बयान देना अभी जल्दबाजी होगी। लेकिन, अगर सभी चीजें योजना के अनुसार रही तो आप शुभमन गिल, ऋषभ पंत या पृथ्वी शॉ को दिग्गजों के साथ समय बिताते हुए देख सकते हैं। वे न केवल क्रिकेट स्किल बल्कि खेल के मानसिक पक्ष पर भी चर्चा कर सकते हैं।'</p>
      <h3>
        <a href="https://www.livehindustan.com/cricket/story-three-bangladeshi-players-practice-while-wearing-masks-ahead-of-the-1st-t20i-against-india-2826608.html">INDvBAN: मास्क लगाकर बांग्लादेशी टीम ने किया अभ्यास, देखें Photos</a>
      </h3>
      <h3>
        <a href="https://www.livehindustan.com/cricket/story-ind-vs-ban-t20-in-delhi-bangladesh-player-practices-with-mask-on-face-at-arun-jaitley-stadium-2825115.html">INDvsBAN: मुंह पर मास्क लगाकर ट्रेनिंग करते नजर आए बांग्लादेश के खिलाड़ी</a>
      </h3>
      <p>उन्होंने कहा, 'नए खिलाड़ियों के साथ अपने अनुभव को साझा करने के लिए 24 साल तक इंटरनेशनल क्रिकेट खेलने वाले आदमी से बेहतर कौन हो सकता है? भारतीय क्रिकेट के भविष्य को ध्यान में रखते हुए यह एक और मास्टरस्ट्रोक हो सकता है।' ये पूछे जाने कि क्या तेंदुलकर राष्ट्रीय क्रिकेट अकादमी (एनसीए) का दौरा करेंगे। सूत्र ने कहा, 'ये इस तरह से किया जाना चाहिए कि तेंदुलकर के संबंध में हितों के टकराव का मुद्दा न उठे। इन चीजों पर काम करने की जरूरत है।' बीसीसीआई अध्यक्ष बनते ही गांगुली ने कहा था कि वो भारतीय क्रिकेट को आगे बढ़ाने के लिए दिग्गजों की सहायता जरूर लेंगे।</p>
    </article>
  </body>
</html>