<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88425"/>
    <meta property="og:site_name" content="Denník politika"/>
    <meta property="article:published_time" content="2019-11-01T08:35:05+00:00"/>
    <meta property="og:title" content="Slováci za polrok poslali vyše miliardu SMS správ a pretelefonovaných minút bolo ešte viac"/>
    <meta property="og:description" content="1.11.2019 (Webnoviny.sk) – V prvom polroku tohto roku pretelefonovali Slováci mobilnými telefónmi 5,15 miliardy minút hovorov. Z toho viac ako polovica skončila vo vlastnej mobilnej sieti, 40 % v iných mobilných sieťach, 3 % minút tvorili medzinárodné volania a 4 % volania na slovenské pevné siete."/>
  </head>
  <body>
    <article>
      <h1>Slováci za polrok poslali vyše miliardu SMS správ a pretelefonovaných minút bolo ešte viac</h1>
      <address><time datetime="2019-11-01T08:35:05+00:00">01 Nov 2019, 08:35</time> by <a rel="author">Webnoviny</a></address>
      <p>1.11.2019 (Webnoviny.sk) – V prvom polroku tohto roku pretelefonovali Slováci mobilnými telefónmi 5,15 miliardy minút hovorov. Z toho viac ako polovica skončila vo vlastnej mobilnej sieti, 40 % v iných mobilných sieťach, 3 % minút tvorili medzinárodné volania a 4 % volania na slovenské pevné siete.</p>
      <p>Slováci zároveň v tomto období rozoslali 1,38 miliardy SMS správ a 45,6 milióna MMS správ. Vyplýva to z údajov, ktoré mobilní operátori poskytli Úradu pre reguláciu elektronických komunikácií a poštových služieb. V prvom polroku tohto roka bolo pritom na Slovensku približne 7,68 milióna SIM kariet. Z uvedeného počtu bolo asi 6,08 mil. aktívnych SIM kariet používaných na poskytovanie verejnej mobilnej telefónnej služby.</p>
      <p>Z toho aktívnych SIM kariet (post-paid) bolo 4,13 mil. a aktívnych predplatených SIM kariet (pre-paid) 1,96 mil. Vyše 700 tis. aktívnych SIM kariet slúžilo na iné účely, ako je poskytovanie verejnej mobilnej telefónnej služby.</p>
      <p>Viac k témam: <a href="https://www.webnoviny.sk/tag/mobilny-telefon/"><u>mobilný telefón</u></a>, <a href="https://www.webnoviny.sk/tag/telefonovanie/"><u>telefonovanie</u></a><br/>Zdroj: Webnoviny.sk – <a href="https://www.webnoviny.sk/slovaci-za-polrok-poslali-viac-ako-miliardu-sms-sprav-a-pretelefonovanych-minut-je-este-viac/"><u>Slováci za polrok poslali vyše miliardu SMS správ a pretelefonovaných minút bolo ešte viac</u></a> © SITA Všetky práva vyhradené.</p>
    </article>
  </body>
</html>