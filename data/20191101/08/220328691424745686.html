<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/mesi-otnovo-shche-igrae-za-arzhentina-405538.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T08:45:39+00:00"/>
    <meta property="og:title" content="Меси отново ще играе за Аржентина"/>
    <meta property="og:description" content="Нападателят се завръща след наказание"/>
  </head>
  <body>
    <article>
      <h1>Меси отново ще играе за Аржентина</h1>
      <address><time datetime="2019-11-01T08:45:39+00:00">01 Nov 2019, 08:45</time> by <a rel="author">Пламен Вълков</a></address>
      <p>Лионел Меси ще се завърне в тима на Аржентина за приятелските мачове срещу Бразилия и Уругвай този месец. Той ще бъде на разположение на „гаучосите" за първи път след мача за третото място на Копа Америка срещу Чили, в който бе изгонен, а неговата страна загуби. След срещата футболистът на Барселона обвини КОНМЕБОЛ в корупция и бе наказан да не играе международни мачове за период от три месеца.</p>
      <p>Без Меси Аржентина изигра четири срещи, в които постигна две равенства - срещу Германия и Чили, и две победи - срещу Мексико и Еквадор. Двубоят срещу Бразилия ще е в Саудитска Арабия на 15 ноември, докато този с Уругвай в Израел три дни по-късно. От началото на сезона Лео е измъчван от контузии, но през седмицата се завърна за Барселона с два гола и две асистенции при звучния успех над Валядолид с 5:1 в Ла Лига.</p>
    </article>
  </body>
</html>