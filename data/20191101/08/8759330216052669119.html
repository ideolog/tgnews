<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901918/fans-willen-rood-voor-zulj-maar-plastun-heeft-heel-andere-mening.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T08:00:00+00:00"/>
    <meta property="og:title" content="Fans willen rood voor Zulj, maar Plastun heeft heel andere mening"/>
    <meta property="og:description" content="Igor Plastun kon donderdag een puntje redden voor KAA Gent. De centrale verdediger scoorde in minuut 94 nog de 3-3 en glunderde dan ook na de partij."/>
  </head>
  <body>
    <article>
      <h1>Fans willen rood voor Zulj, maar Plastun heeft heel andere mening</h1>
      <address>
        <time datetime="2019-11-01T08:00:00+00:00">01 Nov 2019, 08:00</time>
      </address>
      <p>
        <b>Igor Plastun kon donderdag een puntje redden voor KAA Gent. De centrale verdediger scoorde in minuut 94 nog de 3-3 en glunderde dan ook na de partij.</b>
      </p>
      <p>"Dit was een heel belangrijk punt", vertelt hij op de <a href="https://www.kaagent.be/nl/team/games/jupiler-pro-league-2019-2020/13/rsc-anderlecht/kaa-gent/reacties">officiële website</a>. "Maar dat is het eigenlijk altijd als je in de 94ste minuut gelijkmaakt. De eerste 25 minuten in de tweede helft waren niet goed van onze kant en daar profiteerde Anderlecht van."</p>
      <p>Na de 3-1 leek de match helemaal verloren. "Dat is voetbal, er kan van alles gebeuren en dat zag je ook vandaag. We kregen allebei een penalty. Bij de goal van Yaremchuk begonnen we er meer in te geloven en merkten we dat er nog iets inzat."</p>
      <p>Heel wat fans van KAA Gent wilden rood zien voor een elleboogstoot van Peter Zulj op Plastun. Hij vindt dat overdreven. "Ook dat is voetbal. Zoiets hoort erbij. Uiteraard was ik boos, maar ik denk niet dat het met opzet was."</p>
      <aside>Lees meer<br/><a href="https://www.voetbalprimeur.be/nieuws/901901/zulj-na-gent-onder-vuur-snap-niet-waarom-scheids-niet-werd-ingelicht-.html?itm_source=www.voetbalprimeur.be&amp;itm_medium=highlighted-content">Zulj onder vuur bij Anderlecht- én Gent-fans: 'Moet rood krijgen'</a></aside>
    </article>
  </body>
</html>