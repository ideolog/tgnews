<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739480"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T08:00:00+00:00"/>
    <meta property="og:title" content="&quot;PhillipLife&quot; จัดกิจกรรม PhillipLife Family"/>
    <meta property="og:description" content="“PhillipLife” สร้างประวัติศาสตร์ใหม่ จัดกิจกรรม PhillipLife Family พาลูกค้ามาดูภาพยนตร์เรื่องคนเหล็ก Terminator 6 (Dark Fate) วิกฤตชะตาโลก ที่โรงภาพยนตร์สยามภาวลัย สยามพารากอน"/>
  </head>
  <body>
    <article>
      <h1>"PhillipLife" จัดกิจกรรม PhillipLife Family</h1>
      <address>
        <time datetime="2019-11-01T08:00:00+00:00">01 Nov 2019, 08:00</time>
      </address>
      <p>
        <b>“PhillipLife” สร้างประวัติศาสตร์ใหม่ จัดกิจกรรม PhillipLife Family พาลูกค้ามาดูภาพยนตร์เรื่องคนเหล็ก Terminator 6 (Dark Fate) วิกฤตชะตาโลก ที่โรงภาพยนตร์สยามภาวลัย สยามพารากอน</b>
      </p>
      <p>นายปรัชญา กุลวณิชพิสิฐ ประธานเจ้าหน้าที่บริหาร บริษัท ฟิลลิปประกันชีวิต จำกัด (มหาชน) เปิดเผยว่า <b>“PhillipLife”</b> ได้พลิกโฉมใหม่ในหลาย ๆ มิติ เช่น การปรับภาพลักษณ์แบรนด์ให้ดูทันสมัยขึ้นเพื่อตอบโจทย์ลูกค้ากลุ่มคนวัยทำงาน และคนรุ่นใหม่ ให้มาเป็นครอบครัวเดียวกัน ซึ่งจะช่วยทั้งการวางแผนชีวิต แผนทางการลงทุน การเงิน การออม ผ่านแพลตฟอร์มต่าง ๆ ทั้งออฟไลน์และออนไลน์ที่บริษัทได้ทำขึ้นมาเพื่ออำนวยความสะดวกให้กับลูกค้ายุคไทยแลนด์ 4.0 รวมทั้งเพิ่มช่องทางการสื่อสารกับลูกค้าให้มีความหลากหลาย เข้าถึงง่ายทั้งข้อมูลข่าวสาร ผลิตภัณฑ์และบริการ พร้อมกับนำเสนอสิ่งใหม่ ๆ ให้วงการประกันชีวิตของไทย</p>
      <figure>
        <img src="https://www.dailynews.co.th/admin/upload/20191101/news_PUuiTbuZWd144539_533.jpg?v=201911040312?v=5669"/>
      </figure>
      <p>สำหรับการจัดกิจกรรม <b>“PhillipLife”</b> นับว่าเป็นครั้งแรกที่จัดงานแบบเอ็กซ์คูลซีฟเพื่อใกล้ชิดกับลูกค้า และเป็นการขอบคุณลูกค้าที่ไว้ใจเลือกให้ <b>“PhillipLife”</b> ดูแลทุกจังหวะของชีวิต และการลงทุนที่มีความเสี่ยงน้อย โดยงานนี้มีลูกค้าตอบรับเข้าร่วมงานกว่า 700 คน กับการชมภาพยนตร์รอบปฐมทัศน์ที่ฉายพร้อมกันทั่วโลก ซึ่งภายในงานมีกิจกรรมมากมาย เช่น การตรวจสุขภาพเบื้องต้น การแจกของรางวัลจับ Lucky Draw  ในส่วนของการจัดกิจกรรมสร้างความสัมพันธ์กับลูกค้าลักษณะเช่นนี้ในอนาคตคาดว่าจะมีการจัดกิจกรรมขึ้นเป็นระยะๆ เพื่อเปิดโอกาสให้ลูกค้าได้รู้จักกับ <b>“PhillipLife”</b> มากขึ้น<br/><br/>ส่วนเรื่องการลงทุนช่วงโค้งสุดท้ายของปี 2562 นายปรัชญา เปิดมุมมองด้านการลงทุนพร้อมแนะเคล็ดลับการลงทุนทำกำไรช่วงโค้งสุดท้ายของปี ว่า การลงทุนในตลาดหุ้นไทยปีนี้ภาพรวมตลาดทั้งปี ฝ่ายวิเคราะห์บริษัทหลักทรัพย์ ฟิลลิป (ประเทศไทย )จำกัด (มหาชน) มองว่าผลตอบแทนจากการลงทุนจะยังอยู่ในแดนบวก อยู่ที่ประมาณ100 จุด ดัชนีอยู่ที่ 1,600 -1,712 จุด โดยอัตราส่วนราคาต่อกำไร (PE) อยู่ที่ 18.7 เท่า นักลงทุนที่ชอบถือหุ้นยาวแนะนำให้ซื้อหลักทรัพย์ที่เป็นกองทุนเกี่ยวกับการลงทุนโครงสร้างพื้นฐานของรัฐบาล และเอกชน</p>
      <figure>
        <img src="https://www.dailynews.co.th/admin/upload/20191101/news_qohUEhvqNF144540_533.jpg?v=201911040312?v=8049"/>
      </figure>
      <p>นอกจากนี้ยังแนะนำให้ซื้อกองทุนรวมอีทีเอฟที่เกาะกับ SET50 ในตลาดหลักทรัพย์แห่งประเทศไทย เพราะจะได้ผลตอบแทนดีตาม SET50 ที่ถือว่าเป็นหุ้นเด่นที่ถูกคัดกรองมาแล้ว 50 ตัวแรก ถ้าหากดัชนีต่ำกว่า 1,650 จุด ให้ทยอยซื้อเก็บไว้เรื่อย ๆ ถือไว้ระยะยาว ส่วนนักลงทุนที่มีเงินทุนเป็นรายเดือนแนะนำให้หักแบบดอลล่าร์คอสไว้ ซึ่งบริการดังกล่าว “PhillipLife” ก็มีบริการด้านการลงทุนให้ลูกค้าเช่นกัน<br/><br/>ทั้งหมดนี้ คือ เรื่องราวของ  <b>“PhillipLife”</b> ที่กำลังพลิกโฉมสร้างประวัติศาสตร์ใหม่ในแวดวงธุรกิจประกันชีวิตของไทย ซึ่งจะเป็นอีกหนึ่งทางเลือกในการดูแลชีวิตคุณและคนที่คุณรัก พร้อมกับดูแลการเงินให้มีความมั่นคง และแนะนำเคล็ดลับในการลงทุนดี ๆ  เพื่อเผชิญกับความเสี่ยงที่น้อยที่สุด!<br/> </p>
    </article>
  </body>
</html>