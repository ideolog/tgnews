<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/01/az-ev-fiatal-vallalkozoja-kerestetik"/>
    <meta property="og:site_name" content="infostart"/>
    <meta property="article:published_time" content="2019-11-01T08:14:00+00:00"/>
    <meta property="og:title" content="Az év fiatal vállalkozója kerestetik"/>
    <meta property="og:description" content="A Fiatal Vállalkozók Országos Szövetsége 11. alkalommal hirdeti meg az Országos Fiatal Vállalkozói díjat, amelyre 18 és 40 év közötti, saját vállalkozással rendelkező természetes személyek jelentkezhetnek, illetve jelölhetők."/>
  </head>
  <body>
    <article>
      <h1>Az év fiatal vállalkozója kerestetik</h1>
      <address><time datetime="2019-11-01T08:14:00+00:00">01 Nov 2019, 08:14</time> by <a rel="author">Infostart / MTI</a></address>
      <h3>A Fiatal Vállalkozók Országos Szövetsége 11. alkalommal hirdeti meg az Országos Fiatal Vállalkozói díjat, amelyre 18 és 40 év közötti, saját vállalkozással rendelkező természetes személyek jelentkezhetnek, illetve jelölhetők.</h3>
      <p>A Fivosz tájékoztatása szerint november közepén rendezik meg a Fiatal Vállalkozók Hete - Karrier&amp;Üzleti Showt, hagyományosan ennek záróeseményeként adják át az elismerést. Azokat a vállalkozókat jutalmazzák, akik fiatal koruk ellenére is sikeresek a gazdasági életben, valamint jó példaként szolgálhatnak társaik számára. A díjazott egy éven át a fiatal vállalkozók nagykövete lesz.</p>
      <p>A nevezési határidő november 8-a, a pályamunkákat a Fivosz e-mail címére várják. A díj odaítéléséről a szervezet elnöksége dönt.</p>
      <p>A fiatal vállalkozók hetét november 18-21. között rendezik meg hét vidéki helyszínen és Budapesten. Az ingyenes programsorozat érdekes témákkal és ismert előadókkal várja az érdeklődőket - hívta fel a figyelmet a Fivosz.</p>
    </article>
  </body>
</html>