<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikopnieuws.nl/nieuws/277364/marechaussee-weigert-hulp-aan-politie-voor-beveiliging.html"/>
    <meta property="og:site_name" content="Blik op nieuws"/>
    <meta property="article:published_time" content="2019-11-01T08:06:13+00:00"/>
    <meta property="og:title" content="Marechaussee weigert hulp aan politie voor beveiliging"/>
    <meta property="og:description" content="Ondanks de noodoproep van de politie weigert de Koninklijke Marechaussee (KMar) om behulpzaam te zijn bij het beveiligen van rechters en officieren van justitie. Volgens Het Parool werd deze oproep meteen gedaan na de moord op advocaat Derk Wiersum."/>
  </head>
  <body>
    <article>
      <h1>Marechaussee weigert hulp aan politie voor beveiliging</h1>
      <address>
        <time datetime="2019-11-01T08:06:13+00:00">01 Nov 2019, 08:06</time>
      </address>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/kmar_3.jpg?itok=a9sBb9fE"/>
        <figcaption>Foto: Archieffoto ter illustratie FBF</figcaption>
      </figure>
      <figure>
        <img src="https://www.blikopnieuws.nl/sites/default/files/styles/nieuws-full-tn/public/artikel/kmar_3.jpg?itok=a9sBb9fE"/>
        <figcaption>Foto: Archieffoto ter illustratie FBF</figcaption>
      </figure>
      <p><b>Den Haag - </b>Ondanks de noodoproep van de politie weigert de Koninklijke Marechaussee (KMar) om behulpzaam te zijn bij het beveiligen van rechters en officieren van justitie. Volgens Het Parool werd deze oproep meteen gedaan na de moord op advocaat Derk Wiersum.</p>
      <p><b>Den Haag - </b>Ondanks de noodoproep van de politie weigert de Koninklijke Marechaussee (KMar) om behulpzaam te zijn bij het beveiligen van rechters en officieren van justitie. Volgens Het Parool werd deze oproep meteen gedaan na de moord op advocaat Derk Wiersum.</p>
      <p>Sinds de moord op de advocaat worden twintig tot dertig personen bewaakt die betrokken zijn bij het strafproces tegen de crimineel Ridouan Taghi. Het beveiligen van rechters, officieren en zelfs griffiers trekt een zware wissel op de capaciteit van de politie. Landelijk moeten eenheden mensen afstaan, waardoor gewoon werk blijft liggen.</p>
      <p>Na de oproep van politiebaas Akerboom kreeg hij nul op rekest va de KMar. Ingewijden laten aan de krant weten dat zij niet ‘pleisters plakken’ op gaten in het rooster bij de politie. De militaire politie stelt zelf overbelast te zijn met het beveiligen van moskeeën, synagogen, de Kamer en Schiphol.</p>
      <p>Daarnaast heeft volgens de bron de KMar een andere manier van beveiligen en wil geen militairen uitlenen aan de politie. Een deel van de beveiliging afstaan kan volgens de bron niet. ‘Zo werkt dat niet. Dit dossier is al lastig genoeg, we moeten juist samenwerken.’</p>
      <p>De KMar laat weten het verzoek van de politie in overweging te nemen.</p>
    </article>
  </body>
</html>