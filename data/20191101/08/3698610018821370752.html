<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/rosiyski-boyoviki-v-donbasi-znovu-porushili-minski-domovlenosti-328090_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T08:31:00+00:00"/>
    <meta property="og:title" content="Російські бойовики в Донбасі знову порушили Мінські домовленості"/>
    <meta property="og:description" content="Поранення та травми отримали двоє військовослужбовців.  "/>
  </head>
  <body>
    <article>
      <h1>Російські бойовики в Донбасі знову порушили Мінські домовленості</h1>
      <h2>Поранення та травми отримали двоє військовослужбовців.  </h2>
      <address>
        <time datetime="2019-11-01T08:31:00+00:00">01 Nov 2019, 08:31</time>
      </address>
      <p>Збройні формування Російської Федерації та її найманці впродовж минулої доби, 31 жовтня, 15 разів порушили режим припинення вогню. Зокрема були застосовані заборонені Мінськими домовленостями міномети калібру 82 мм, а також гранатомети різних систем, великокаліберні кулемети, а також інше стрілецьке озброєння та БМП.</p>
      <p>В районі відповідальності оперативно-тактичного угруповання "<b>СХІД</b>" противник здійснив 7 обстрілів:</p>
      <p>поблизу Новогригорівки і Невельського – зі станкових протитанкових гранатометів;</p>
      <p>неподалік Кам'янки – з ручних протитанкових гранатометів та стрілецької зброї;</p>
      <p>тричі у районі Водяного, що на Приазов'ї – з озброєння БМП-1, стрілецької зброї і гранатометів різних систем;</p>
      <p>біля Лебединського - з великокаліберних кулеметів.</p>
      <p>В районі відповідальності оперативно-тактичного угруповання "<b>ПІВНІЧ</b>" противник здійснив 8 обстрілів:</p>
      <p>неподалік Світлодарська – з автоматичних гранатометів;</p>
      <p>двічі неподалік Луганського – з великокаліберних кулеметів та станкових протитанкових гранатометів;</p>
      <p>біля Новолуганського – з автоматичних гранатометів та стрілецької зброї;</p>
      <p>поблизу Кримського – з мінометів калібру 82 мм, автоматичних гранатометів та великокаліберних кулеметів;</p>
      <p>неподалік Південного – зі станкових протитанкових і автоматичних гранатометів та стрілецької зброї;</p>
      <p>біля Троїцького – з великокаліберних кулеметів;</p>
      <p>поблизу Новотошківського – з мінометів калібру 82 мм.</p>
      <p>У четвер поранення зазнав один військовослужбовець Об'єднаних сил, ще один – отримав бойове травмування.</p>
      <p>З початку цієї доби збройні формування Російської Федерації та її найманці, в районі відповідальності оперативно-тактичного угруповання "ПІВНІЧ", обстріляли наші позиції біля Луганського з РПГ, великокаліберних кулеметів та іншої стрілецької зброї.</p>
      <p>Уранці 29 жовтня голова МЗС Вадим <b><a href="https://dt.ua/UKRAINE/u-zolotomu-pochalosya-rozvedennya-sil-pristayko-327704_.html">Пристайко повідомив про початок розведення сил і засобів поблизу Золотого</a></b> на Луганщині. У штабі ООС цю інформацію спочатку спростовували, але згодом підтвердили, що розведення військ почалося о 12:00 q уточнили, що воно <b><a href="https://dt.ua/UKRAINE/komandduvach-oos-nazvav-termini-rozvedennya-sil-v-zolotomu-327779_.html">триватиме три доби</a></b>.</p>
      <p>Розведення в Золотому, Станиці Луганській (Луганська область) та Петрівському (Донецька область) неодноразово узгоджувалося в Мінську, але зривалося під час спроби реалізації. Влітку цього року війська розвели в районі Станиці Луганської, після чого на засіданні 1 жовтня Тристороння контактна група погодила розведення ще на двох ділянках на лінії зіткнення в Донбасі.</p>
      <p>Відведення українських військ від лінії розмежування є однією з умов Кремля для проведення <b><a href="https://dt.ua/POLITICS/kreml-nazvav-rozvedennya-sil-v-donbasi-peredumovoyu-dlya-zustrichi-lideriv-normandskoyi-chetvirki-327586_.html">саміту в "Нормандському форматі"</a></b>. При цьому гарантувати дзеркальне відведення окупаційних військ у Кремлі відмовилися.</p>
      <p><b><a href="https://dt.ua/UKRAINE/v-zolotomu-obstrilyali-dobrovolciv-z-yakim-sperechavsya-zelenskiy-zmi-327668_.html">Проти відведення українських військових виступили ветерани та добровольці російсько-української війни</a></b>, а також мирні жителі прифронтових населених пунктів. Перші вважають розведення капітуляцією у війні з Росією, другі побоюються розправи бойовиків після відходу українських військових зі своїх позицій.</p>
      <p>Докладніше про реалізацію плану Зеленського щодо розведення військ в Донбасі та його наслідки читайте в матеріалі Юрія Бутусова "<b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">Війна Зеленського: чи можна зупинити Путіна розведенням?</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>