<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/bmw-mercedes-halloween-gluma-173942.html"/>
    <meta property="og:site_name" content="Auto Bild"/>
    <meta property="article:published_time" content="2019-11-01T08:29:17+00:00"/>
    <meta property="og:title" content="Înțepături de Halloween: BMW atacă Mercedes, primește o replică dură"/>
    <meta property="og:description" content="Un exemplu de comunicare în social media din care putem să învățăm că o glumă ne poate face vulnerabili la contre. "/>
  </head>
  <body>
    <article>
      <h6 class="kicker">Glume între prieteni</h6>
      <h1>Înțepături de Halloween: BMW atacă Mercedes, primește o replică dură</h1>
      <address><time datetime="2019-11-01T08:29:17+00:00">01 Nov 2019, 08:29</time> by <a rel="author">Auto Bild Romania</a></address>
      <p>
        <b>Un exemplu de comunicare în <i>social media</i> din care putem să învățăm că o glumă ne poate face vulnerabili la contre.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/mercedes-amg-si-sarbatoarea-de-halloween-133298.html">Mercedes-AMG şi sărbătoarea de Halloween</a>
      </p>
      <p>
        <a href="https://www.auto-bild.ro/stiri/probabil-cea-mai-buna-reclama-auto-de-halloween-133270.html">Aceasta este probabil cea mai bună reclamă auto de Halloween</a>
      </p>
      <p>Producătorii auto profită de diverse ocazii din an pentru a face comunicare atipică, fie printr-o serie de reclame hilare (cum ar fi gala Super Bowl, Crăciunul, Halloween-ul etc.) fie printr-un schimb de replici ironice, care ne arată că există fair-play în orice rivalitate. Unul dintre cele mai des întâlnite dueluri are loc între BMW și Mercedes, două branduri care nu mai au nevoie de niciun fel de introducere.</p>
      <p>Iar cel mai recent exemplu a avut loc în seara de Halloween, când BMW a postat pe Twitter o poză în care un Mercedes-AMG E 63 este acoperit cu o husă reprezentând BMW M5. (<a href="https://www.auto-bild.ro/teste/test-comparativ/noul-bmw-m5-versus-mercedes-amg-e-63-s-pentru-amg-situatia-devenit-albastra-142331.html">avem un comparativ cu cele două, nu trebuie ratat</a>). Mesajul atașat imaginii este: „Acum orice mașină se poate costuma în supereroul preferat.”</p>
      <figure>
        <iframe data-src="https://twitter.com/BMWUSA/status/1189918847551361026?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Replica Mercedes nu a întârziat să apară. Contul de Twitter Daimler AG postează, la 40 de minute după, un text care spune „Asta-i bună, BMW. Un costum cu adevărat de speriat! Mai ales grila aia…”</p>
      <figure>
        <iframe data-src="https://twitter.com/Daimler/status/1189929797872427008?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>BMW a fost criticat de fani (și de toți care au ochi să vadă) că au scăpat de sub control dimensiunile grilei, care devine din ce în ce mai mare de ceva vreme încoace. Dacă pe <a href="https://www.auto-bild.ro/stiri/noul-bmw-x7-romania-150825.html">gigantul X7</a> – mulțumită dimensiunilor mașinii – nu iese neapărat în evidență, pe celelalte modele este din ce în ce mai vizibilă.</p>
      <p>Iar designerul-șef BMW Adrian van Hooydonk pare că nu are de gând să continue <i>trend</i>-ul: cele mai recente poze spion confirmă că <a href="https://www.auto-bild.ro/stiri/bmw-m4-versiuni-randare-173652.html">viitorul Seria 4</a> va purta grila pe care am văzut-o la <a href="https://www.auto-bild.ro/stiri/bmw-concept-4-noua-linie-de-design-170816.html">Concept 4</a> – și pe care am considerat-o inițial ca fiind doar un exercițiu îndrăzneț de imagine.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/mercedes-amg-si-sarbatoarea-de-halloween-133298.html"/>
        <a href="https://www.auto-bild.ro/stiri/probabil-cea-mai-buna-reclama-auto-de-halloween-133270.html"/>
        <a href="https://www.auto-bild.ro/stiri/amuzant-probleme-cu-care-se-confrunta-soferii-functie-de-marca-de-masina-pe-care-o-conduc-119302.html"/>
      </related>
    </article>
  </body>
</html>