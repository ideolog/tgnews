<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/analizi/Chitatelite-na-Plovdiv24bg-poznaha-izhoda-ot-izborite-na-purvi-tur-Veshtayat-pobeda-na-Ziko-na-balotazha-910268"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T08:30:00+00:00"/>
    <meta property="og:title" content="Читателите на Plovdiv24.bg познаха изхода от изборите на първи тур! Вещаят победа на Зико на балотажа!"/>
    <meta property="og:description" content="Читателите на Plovdiv24.bg излязоха по-добри социолози от самите социолози. Такава равносметка можем..."/>
  </head>
  <body>
    <article>
      <h1>Читателите на Plovdiv24.bg познаха изхода от изборите на първи тур! Вещаят победа на Зико на балотажа!</h1>
      <address>
        <time datetime="2019-11-01T08:30:00+00:00">01 Nov 2019, 08:30</time>
      </address>
      <p>Читателите на <b>Plovdiv24.bg</b> излязоха по-добри социолози от самите социолози. Такава равносметка можем да си направим след изборите за кмет и общински съветници, състояли се миналата седмица в Пловдив. </p>
      <p>За разлика от социолозите, които предричаха малка разлика между <a href="https://www.plovdiv24.bg/novini/persons/335.html">Здравко Димитров</a> и <a href="https://www.plovdiv24.bg/novini/persons/279.html">Славчо Атанасов</a>, нашите читатели познаха, че разликата ще е голяма. Безкомпромисни бяха и при отгатването на процентите на останалите кандидати за кмет, но да не бъдем голословни. </p>
      <p>Според анкетата на <b>Plovdiv24.bg</b> за <a href="https://www.plovdiv24.bg/novini/persons/335.html">Здравко Димитров</a> се очакваше да гласуват 32.12%, реалният резултат на Зико е 36.14%, социолозите предвиждаха между 28 и 32%.</p>
      <p>Анкетираните дадоха на <a href="https://www.plovdiv24.bg/novini/persons/279.html">Славчо Атанасов</a> 14.18%, докато той получи 16.15% реален вот. </p>
      <p>Анкетата на <b>Plovdiv24.bg</b> даде преднина на <a href="https://www.plovdiv24.bg/novini/persons/335.html">Здравко Димитров</a> от 18%, докато реалната разлика накрая бе 20%. Никой социолог не бе дори толкова близо до отгатване на реалния резултат, колкото анкетата на <b>Plovdiv24.bg</b>.</p>
      <p>Според анкетата ни <a href="https://www.plovdiv24.bg/novini/persons/2599.html">Дани Каназирева</a> получава 10.00%, докато реалният й вот е 11.32%.</p>
      <p>Най-голяма е разликата при Атанас Костов, което е разбираемо, тъй като в сайта ни преобладават дясномислещи и проевропейски настроени читатели. Според анкетата ни той получава 9.90%, докато реалният му вот е 5.02%.</p>
      <p><a href="https://www.plovdiv24.bg/novini/persons/3300.html">Николай Радев</a> получи доверието на 7.72% от читателите ни, а в крайна сметка резултатът му бе 10.30%.</p>
      <p>За <a href="https://www.plovdiv24.bg/novini/persons/5186.html">Николай Бухалов</a> в анкетата ни гласуваха 4.69%, при реален вот от 4.99%. За <a href="https://www.plovdiv24.bg/novini/persons/5236.html">Георги Колев</a> в анкетата ни вот дадоха 5.12% от читателите ни, а на изборите за него гласуваха 7.50%.</p>
      <p>Ако трябва да обобщим, бихме казали, че <b>Plovdiv24.bg</b> с една анкета удари в земята всички</p>
      <figure>
        <img src="https://i.id24.bg/img/spacer.gif"/>
        <figcaption>
          <cite>Plovdiv24.bg</cite>
        </figcaption>
      </figure>
      <p>социолози. Причината, разбира се, е, че практически всички пловдивчани се информират от нас и ние можем да дадем най-добра снимка на електоралните нагласи преди вота. В допитването ни участваха близо 5000 наши читатели.</p>
      <p>Разбира се, публикувахме подобна анкета и преди балотажа. Днес, преди деня за размисъл, обявяваме и резултатите.</p>
      <p>На балотажа вота си за <a href="https://www.plovdiv24.bg/novini/persons/335.html">Здравко Димитров</a> се очаква да дадат 47% от анкетираните, докато на <a href="https://www.plovdiv24.bg/novini/persons/279.html">Славчо Атанасов</a> ще заложат 30%. 24% от анкетираните са заявили, че няма да излязат и да гласуват. Ако приравним резултата на гласуващите към 100%, то излиза, че <a href="https://www.plovdiv24.bg/novini/persons/335.html">Здравко Димитров</a> ще получи вот от 61% на балотажа, докато за <a href="https://www.plovdiv24.bg/novini/persons/279.html">Славчо Атанасов</a> глас ще дадат 39%. Тоест подобно на анализа ни отпреди няколко дни, на тези избори не се очаква фотофиниш, напротив, прогнозата ни е, че <a href="https://www.plovdiv24.bg/novini/persons/335.html">Здравко Димитров</a> дори минимално ще надгради разликата от първи тур.</p>
    </article>
  </body>
</html>