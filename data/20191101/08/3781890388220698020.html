<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739487"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T08:29:00+00:00"/>
    <meta property="og:title" content="&quot;เจสัน ยัง&quot; ประกาศลาบวชหน 3 ที่ออสเตรเลีย"/>
    <meta property="og:description" content="อดีตนักร้องดังยุค 90 'เจสัน ยัง' บอกบุญผ่านอินสตาแกรม ขอลาบวชที่ประเทศออสเตรเลีย ซึ่งถือเป็นครั้งที่ 3 ในชีวิต"/>
  </head>
  <body>
    <article>
      <h1>"เจสัน ยัง" ประกาศลาบวชหน 3 ที่ออสเตรเลีย</h1>
      <address>
        <time datetime="2019-11-01T08:29:00+00:00">01 Nov 2019, 08:29</time>
      </address>
      <p>
        <b>อดีตนักร้องดังยุค 90 "เจสัน ยัง" บอกบุญผ่านอินสตาแกรม ขอลาบวชที่ประเทศออสเตรเลีย ซึ่งถือเป็นครั้งที่ 3 ในชีวิต</b>
      </p>
      <p>เตรียมกลับเจ้าสู่ร่มกาสาวพัสตร์เป็นครั้งที่ 3 สำหรับนักแสดงหนุ่ม<b> "เจสัน ยัง" </b>โดยครั้งแรกเมื่อปี 2555 ที่วัดป่าห้วยสุก อ. แม่ริม จ. จังหวัดเชียงใหม่ ถัดมาเมื่อปี 2560 และการบวชเป็นครั้งที่ 2 ที่วัดป่าดาราภิรมย์ จ. เชียงใหม่ อีกเช่นกัน แต่ครั้งที่ 3 นี้หนุ่ม <b>"เจสัน ยัง"</b> ตัดสินใจเดินทางไปบวชไกลถึงประเทศออสเตรเลีย และได้โพสต์บอกบุญผ่านอินสตาแกรมส่วนตัวว่า</p>
      <figure>
        <img src="https://www.dailynews.co.th/admin/upload/20191101/news_iJTVIRtEKy152250_533.jpg?v=201911020612?v=4166"/>
      </figure>
      <p> "ขออนุญาตบอกบุญนะครับ... ผมขอพักงานทางโลก สานต่องานทางธรรมครับ<br/>ขอกราบเรียนเชิญญาติธรรมที่ออสเตรเลีย  มาร่วมงานพิธีอุปสมบท นายเจสัน ยัง วันจันทร์ที่ 25 พฤศจิกายน 2562 ณ วัดธัมมธโร กรุงเเคนเบอร์รา ประเทศออสเตรเลีย โดยมีพระราชสีลาภรณ์ เจ้าอาวาสวัดธัมมธโร ประธานคณะสงฆ์ธรรมยุตเเห่งประเทศออสเตรเลีย-นิวซีเเลนด์ เป็นพระอุปัชฌาย์ <br/>หากมีสิ่งใดที่ผมได้เคยล่วงเกินท่านทั้งหลายไว้ จะด้วยกาย วาจา หรือด้วยใจก็ตาม ผมกราบขอขมาทุกท่านมา ณ โอกาสนี้ด้วยครับ<br/>การอุปสมบทในครั้งนี้จะทำพิธีบนเรือที่กลางทะเลสาบ (นทีสีมา) เนื่องจากการสร้างเขตพุทธาวาสเฉลิมพระเกียรติ ร.9 ยังไม่เเล้วเสร็จสมบูรณ์ จึงไม่สามารถประกอบพิธีที่วัดได้ ดังนั้นจึงต้องไปประกอบพิธีอุปสมบทที่กลางน้ำ ซึ่งเป็นไปตามพระวินัยที่พระพุทธเจ้าได้ทรงบัญญัติไว้ทุกประการ"</p>
      <figure>
        <img src="https://www.dailynews.co.th/admin/upload/20191101/news_qBDKHaIErs152251_533.jpg?v=201911020612?v=2067"/>
      </figure>
      <p>ขอบคุณภาพจากอินสตาแกรม :@ jsn_young8</p>
    </article>
  </body>
</html>