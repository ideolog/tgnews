<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/01/bylgarin-zastrelian-v-ispaniia-otkrit-e-v-kanavka.428146"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T08:30:00+00:00"/>
    <meta property="og:title" content="Българин застрелян в Испания, открит е в канавка"/>
    <meta property="og:description" content="Все още не е ясно как е попаднал в Марбея | Dnes.bg"/>
  </head>
  <body>
    <article>
      <h1>Българин застрелян в Испания, открит е в канавка</h1>
      <h2>Все още не е ясно как е попаднал в Марбея</h2>
      <address><time datetime="2019-11-01T08:30:00+00:00">01 Nov 2019, 08:30</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Българин е застрелян в испанския курортен град Марбея. Тялото му е намерено в канавка в града. <br/><br/>Мъжът е бил прострелян четири пъти – веднъж в ръката и три пъти в корема, съобщи BG-VOICE. <br/><br/>Полицията е започнала разследване, но според служителите „връзка между убития и Испания не може да се направи“. Все още не е ясно как той е попаднал в Марбея.<br/><br/>Полицията проверява дали мястото, където е било намерено тялото, е и местопрестъплението или просто е било изхвърлено от преминаваща кола.<br/><br/>Знае се само, че убийството е станало няколко часа, преди случаен минувач да се натъкне на трупа край път А-7176, който свързва Марбея с Истан.<br/><br/>Разследването на убийството е поето от отдела срещу наркотиците към испанската полиция.</p>
    </article>
  </body>
</html>