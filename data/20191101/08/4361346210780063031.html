<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/cserbenyhagyas-miatt-keresnek-egy-autost-a-nyiregyhazi-rendorok/185675"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-01T08:51:00+00:00"/>
    <meta property="og:title" content="Cserbenyhagyás miatt keresnek egy autóst a nyíregyházi rendőrök"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Cserbenyhagyás miatt keresnek egy autóst a nyíregyházi rendőrök</mark>
      </h1>
      <address><time datetime="2019-11-01T08:51:00+00:00">01 Nov 2019, 08:51</time> by <a rel="author">Police.hu</a></address>
      <p>
        <b>A nyíregyházi rendőrök várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek. </b>
        <b>A nyíregyházi rendőrök várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek.</b>
      </p>
      <p>A rendelkezésre álló adatok szerint egy 33 éves nyíregyházi nő iker babakocsit maga előtt tolva haladt át gyalogosan 2019. október 24-én 16 óra 10 perckor Nyíregyháza, Kállói út és a Tüzér utca kereszteződésénél lévő kijelölt gyalogos-átkelőhelyen, az Aldi áruház felől a Mol töltőállomás irányába.</p>
      <p>Átkelése során neki balról, a Tüzér utca irányából közlekedett egy ismeretlen hatósági jelzésű, feltehetően szürke színű, Mercedes ML típusú gépkocsival egy ismeretlen nő, aki részére nem biztosított elhaladási elsőbbséget, és ennek következtében a jármű elejével nekiütközött a babakocsi bal oldalának. Az ütközés következtében senki nem sérült meg.</p>
      <p>A baleset után az ismeretlen járművezető adatai hátrahagyása, és anélkül, hogy meggyőződött volna arról, hogy valaki megsérült-e, vagy segítségnyújtásra szorul-e, tovább közlekedett Nagykálló irányába.</p>
      <p>A balesetben érintett járműről képfelvétel áll rendelkezésre.</p>
      <figure>
        <img src="http://media.borsonline.hu/cikk/20/191216/big-lead/650x360/2010673_img-d002cb0f83f9a6d7eb6433afa01c6b73-v.jpg"/>
      </figure>
      <p>A Nyíregyházi Rendőrkapitányság munkatársai várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek.</p>
      <p>Jelentkezni lehet a Nyíregyházi Rendőrkapitányság Közlekedésrendészeti Osztályán személyesen (4400 Nyíregyháza, Stadion utca 1-5.), telefonon a 06-42-524-600 hívószámon, vagy a 112-es központi segélyhívón. Névtelensége megőrzése mellett a nap 24 órájában ingyenesen hívható 06-80-555-111 Telefontanú zöldszámán is bejelentést tehet.</p>
    </article>
  </body>
</html>