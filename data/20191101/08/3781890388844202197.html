<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/739477"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T08:10:00+00:00"/>
    <meta property="og:title" content="สามารถดิจิตอลเปิดบริการติดตั้งอุปกรณ์ไวไฟทั่วประเทศ "/>
    <meta property="og:description" content="สามารถดิจิตอลจับมือกับ CATBUZZ  บริษัทร่วมทุนของ CAT นำเสนอบริการใหม่ Premium free WIFI ติดตั้งอุปกรณ์ไวไฟทั่วประเทศ ตั้งเป้า 3หมื่นจุดใน 3ปี"/>
  </head>
  <body>
    <article>
      <h1>สามารถดิจิตอลเปิดบริการติดตั้งอุปกรณ์ไวไฟทั่วประเทศ </h1>
      <address>
        <time datetime="2019-11-01T08:10:00+00:00">01 Nov 2019, 08:10</time>
      </address>
      <p>
        <b>สามารถดิจิตอลจับมือกับ CATBUZZ  บริษัทร่วมทุนของ CAT นำเสนอบริการใหม่ Premium free WIFI ติดตั้งอุปกรณ์ไวไฟทั่วประเทศ ตั้งเป้า 3หมื่นจุดใน 3ปี</b>
      </p>
      <p> นายวัฒน์ชัย วิไลลักษณ์ กรรมการผู้จัดการใหญ่ บมจ.สามารถคอร์ปอเรชั่น เปิดเผยว่า “หลังจาก บมจ.สามารถดิจิตอล หรือ SDC พลิกฟื้นธุรกิจ โดยเริ่มมีโอกาสทางธุรกิจใหม่ๆ ทั้งจาก โครงการติดตั้งโครงข่ายวิทยุคมนาคมระบบดิจิทัล และเสาโทรคมนาคม ในกรมอุทยาน รวมถึงโครงการ Digital Trunk Radio หรือบริการวิทยุสื่อสารคมนาคมระบบดิจิทัล  <br/><br/>ล่าสุด SDC ได้มีโครงการ ที่จะเป็นโอกาสสร้างรายได้ประจำอย่างต่อเนื่อง คือ โครงการติดตั้งอุปกรณ์ไวไฟทั่วประเทศ หรือ   Premium free WIFI  ซึ่งจับมือ กับ บริษัทแคทบัซซ์ ซึ่งเป็นบริษัทร่วมทุนของทางบริษัท กสท.หรือ CAT ในการทำตลาด โดย SDC จะมีรายได้จากการเข้าไปหาพื้นที่และติดตั้งอุปกรณ์ไวไฟ พร้อมดูแลรักษาตลอด 5 ปี (นับจากติดตั้ง) <br/><br/>ทั้งนี้ตั้งเป้าติดตั้งจำนวน 10,000 จุด ภายในปี 2563  และ 30,000 จุด ภายใน 3 ปี โดยมีพื้นที่เป้าหมาย อาทิ เขตการศึกษา โรงพยาบาล สนามบิน และปั๊มน้ำมัน .. ปัจจุบันได้บรรลุข้อตกลงกับกรมอาชีวะ ในการติดตั้งอุปกรณ์ไวไฟในสถาบันอาชีวะ 428 แห่ง</p>
    </article>
  </body>
</html>