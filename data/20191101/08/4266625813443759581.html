<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/vcheni_stvoryly_za_dopomogoyu_pavukiv_dvostoronniy_plastyr_shcho_skleyuie_rany_za_1681265"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T08:36:00+00:00"/>
    <meta property="og:title" content="Вчені створили за допомогою павуків двосторонній пластир, що склеює рани за декілька секунд"/>
    <meta property="og:description" content="Американські вчені створили двосторонній пластир, здатний склеїти хірургічні рани за декілька секунд. Ідею для своєї розробки науковці взяли у павуків."/>
  </head>
  <body>
    <article>
      <h1>Вчені створили за допомогою павуків двосторонній пластир, що склеює рани за декілька секунд</h1>
      <address>
        <time datetime="2019-11-01T08:36:00+00:00">01 Nov 2019, 08:36</time>
      </address>
      <p>
        <b>Американські вчені створили двосторонній пластир, здатний склеїти хірургічні рани за декілька секунд. Ідею для своєї розробки науковці взяли у павуків.</b>
      </p>
      <p>Про це <a href="https://www.bbc.com/news/health-50235451">повідомляє</a> BBC.</p>
      <p>Студенти Массачусетського університету спробували створити матеріал, схожий на «клей», який павуки використовують для полювання на комах — він дозволяє ловити їх навіть у дощ, бо цей матеріал абсорбує воду.</p>
      <p>Отриманий результат вчені перевірили на шкірі, тканині легенів та інших органів свиней і щурів. Виявилось, що він добре склеює їх, тому матеріал можна використовувати у хірургії.</p>
      <p>Накладення швів не завжди ефективно закриває післяопераційні рани, що загрожує зараженням. На сьогодні речовини, що склеюють рани, тверднуть лише за декілька хвилин, тому клей може потрапити у рану.</p>
      <p>У зв’язку з цим американські вчені вирішили дізнатися, чи існує у природі матеріал, здатний робити це швидше. Так, павуки виділяють рідину, що містить заряджені полісахариди, які майже миттєво абсорбують рідину з поверхні тіла комахи, яка потрапила до павутини. Це дозволяє павутині щільно прилипнути до сухої здобичі.</p>
      <p>Дослідники використали для створення свого матеріалу поліакрилову кислоту, її нанесли з обох боків пластиру, аби той міг швидко увібрати в себе рідину з країв рани, що дозволить щільно з’єднати їх.</p>
      <p>Автори дослідження зазначають, якщо додати до складу пластиру желатин або хітозан, той зможе зберігати свою форму упродовж декількох днів або навіть тижнів.</p>
      <p>Водночас поки не йдеться про використання цієї розробки на людині, бо дослідження ще продовжується, і для його завершення потрібно щонайменше декілька років. </p>
      <p>Нагадаємо, вчені <a href="https://zik.ua/news/2019/01/16/vcheni_rozrobyly_revolyutsiynyy_protyzaplidnyy_zasib_tryvaloi_dii_1489429">розробили революційний протизаплідний засіб тривалої дії.</a></p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/v_ukraini_zapratsyuvav_zakon_pro_pozbavlennya_nardepiv_vyplat_cherez_proguly_1681269"/>
        <a href="https://zik.ua/news/2019/11/01/na_zakarpatti_zatrymaly_cholovika_yakyy_vymagav_neisnuyuchyy_borg_u_rozmiri_8_1681259"/>
        <a href="https://zik.ua/news/2019/10/30/u_niderlandah_vynayshly_aparat_dlya_ochyshchennya_vodoym_vid_plastyku_1679395"/>
        <a href="https://zik.ua/news/2019/02/13/vcheni_znayshly_novyy_vyd_pavukiv__u_nyh_rig_na_spyni_1509167"/>
      </related>
    </article>
  </body>
</html>