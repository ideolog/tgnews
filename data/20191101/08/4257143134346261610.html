<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/01/hazakat-kellett-kiuriteni-a-szivargo-gaz-miatt"/>
    <meta property="og:site_name" content="infostart"/>
    <meta property="article:published_time" content="2019-11-01T08:57:00+00:00"/>
    <meta property="og:title" content="Házakat kellett kiüríteni a szivárgó gáz miatt"/>
    <meta property="og:description" content="Ástak, de útban volt a gázvezeték."/>
  </head>
  <body>
    <article>
      <h1>Házakat kellett kiüríteni a szivárgó gáz miatt</h1>
      <address><time datetime="2019-11-01T08:57:00+00:00">01 Nov 2019, 08:57</time> by <a rel="author">Infostart</a></address>
      <h3>Ástak, de útban volt a gázvezeték.</h3>
      <p>Ásás közben megrongáltak egy gázvezetéket Koroncón, a Téti utcában - írja honlapján a katasztrófavédelem.</p>
      <p>A káresethez győri hivatásos tűzoltókat riasztották. Az egység a rendőrség segítségével kiürítette az ötven méteres sugarú körben lévő lakóházakat, majd elszorította a vezetéket és megszüntette a gázszivárgást. Összesen tíz ember volt kénytelen ideiglenesen elhagyni az otthonát. A munkálatokat a koroncói önkéntes tűzoltók is segítették.</p>
    </article>
  </body>
</html>