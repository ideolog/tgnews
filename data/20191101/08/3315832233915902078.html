<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/44936de6bafcb8bb/reactia-asp-la-o-alta-acuzatie-a-unui-sofer-care-a-picat-examenul-pentru-categoria-c-nu-a-despus-o-contestare.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T08:32:00+00:00"/>
    <meta property="og:title" content="Reacția ASP la o altă acuzație a unui șofer care a picat examenul pentru categoria „C”: Nu a despus o contestare"/>
    <meta property="og:description" content="Agenția Servicii Publice vine cu precizări referitoare la acuzările unui șofer care nu a susținut examenul la proba practică pentru obținerea dreptului de a conduce vehicule din categoria „C”. Bărbatul învinua ASP că autovehiculul care i s-a oferit pentru susținerea examenului, are defecțiuni tehnici. Mai exact, ar fi vorba despre anumite defecțiuni tehnice ale sistemul de frânare, de schimbare a vitezelor, unele dintre ele lipsind în totalitate, iar autovehiculul nu avea nici măcar centură de siguranță, spunea bărbatul."/>
  </head>
  <body>
    <article>
      <h1>Reacția ASP la o altă acuzație a unui șofer care a picat examenul pentru categoria „C”: Nu a despus o contestare</h1>
      <address><time datetime="2019-11-01T08:32:00+00:00">01 Nov 2019, 08:32</time> by <a rel="author">Jurnal.md</a></address>
      <p>
        <b>Agenția Servicii Publice vine cu precizări referitoare la acuzările unui șofer care nu a susținut examenul la proba practică pentru obținerea dreptului de a conduce vehicule din categoria „C”. Bărbatul învinua ASP că autovehiculul care i s-a oferit pentru susținerea examenului, are defecțiuni tehnici.</b>
      </p>
      <p>
        <b>Mai exact, ar fi vorba despre anumite defecțiuni tehnice ale sistemul de frânare, de schimbare a vitezelor, unele dintre ele lipsind în totalitate, iar autovehiculul nu avea nici măcar centură de siguranță, spunea bărbatul.</b>
      </p>
      <p>Potrivit ASP, candidatul a fost penalizat cu 24 de puncte prevăzute în chestionar, fiind evaluat cu calificativul „Respins”.</p>
      <p>Reacția șoferului după ce a primit calificativul „Respins” poate fi văzută aici.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fchisinau.fail%2Fvideos%2F2522790314671327%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>
        <i>„La data de 21.10.2019, în cadrul Secției calificare a conducătorilor auto mun. Chișinău s-a adresat cetățeanul Ilia P. pentru a susține examenul la proba practică cu obținerea dreptului de a conduce vehicule din categoria ”C”. Ca urmare a examinării, candidatul a fost penalizat cu 24 de puncte prevăzute în chestionar, fiind evaluat cu calificativul ”Respins”. Dl Ilia P. a publicat prin intermediul rețelelor de socializare cu publicarea ulterioară și de mass-media a informației privind denigrarea colaboratorilor Agenției Servicii Publice la procesul de susținere a examenului,  inclusiv starea tehnică nesatisfăcătoare a autocamionului de examinare.</i>
      </p>
      <p>
        <i>Menționăm că în scopul asigurării unui proces de examinare transparent şi obiectiv, desfășurarea probelor teoretice și practice este strict monitorizată, video și audio. În plus, vehiculele de examinare ale Agenției Servicii Publice sunt dotate cu sistem GPS, fapt ce permite în orice moment identificarea locului în care se află mașina de examinare.</i>
      </p>
      <p>
        <i>Ca rezultat al analizei înregistrărilor video a tentativelor de susţinere a probei practice din data de 21 octombrie curent, comisia de examinare instituită a constatat faptul că atitudinea examinatorilor faţă de candidatul Ilia P. a fost una calmă, corectă și respectuoasă. Referitor la starea tehnică, declarăm că vehiculele de examinare sunt supuse testării auto anual, după care se eliberează Raportul privind starea tehnică a acestora  corespunzând cerințelor și  normelor de exploatare.</i>
      </p>
      <p>
        <i>Menționăm că candidatul examinat, nefiind de acord cu rezultatele obținute după susținerea examenelor de probă practică, nu a folosit dreptul de a depune cerere de contestare în conformitate cu ordinea stabilită de actele normative corespunzătoare.</i>
      </p>
      <p><i>Pentru a oferi o imagine clară asupra cazului dat, ASP face publică filmarea din timpul desfășurării probei practice a examenului și îndeamnă viitorii șoferi să acorde o importanță sporită orelor de studiu și de exersare a abilităților de a conduce un autovehicul. De acest lucru depinde nu doar rezultatul obținut la examen ci și siguranța traficului rutier”, </i>se arată scris în comunicatul ASP.</p>
      <p>Menționăm că <a href="http://www.jurnal.md/ro/news/0141914c498ca84e/scrisoare-deschisa-catre-seful-agentiei-servicii-publice-din-partea-unui-tanar-care-a-picat-examenul-de-soferie.html">acest caz nu este unicul în care examinatorii Agenției Servicii Publice la procesul de susținere a examenului sunt învinuiți că nu ar puncta corect candidații sau că autovehiculele de examinare prezintă defecțiuni tehnice. În luna mai a acestui an un alt tânăr care a picat examenul de șoferie i-a cerut demisia șefului ASP, Sergiu Răilean și l-a îndemnat să-i cumpere un abonament la troleibuz.</a></p>
      <figure>
        <iframe src="https://www.youtube.com/embed/fUFkdF2R0oQ" width="560" height="315" data-service="Youtube" scrolling="no"/>
      </figure>
    </article>
  </body>
</html>