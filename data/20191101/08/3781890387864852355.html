<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739485"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T08:10:00+00:00"/>
    <meta property="og:title" content="&quot;ชิน ชินวุฒ&quot;ส่ง&quot;ซีดี&quot;นักร้องรุ่นน้องเข้าค่ายทหารเกณฑ์ผลัด2"/>
    <meta property="og:description" content="“ชิน ชินวุฒ” ส่ง “ซีดี”นักร้องรุ่นน้องเข้าค่ายทหารเป็นทหารเกณฑ์ผลัด2 ใช้พื้นที่ รร. ขนส่งทบ.เรียกรวมพล หลังกองพันดารา ย้ายมาอยู่ฝั่งแจ้งวัฒนะ"/>
  </head>
  <body>
    <article>
      <h1>"ชิน ชินวุฒ"ส่ง"ซีดี"นักร้องรุ่นน้องเข้าค่ายทหารเกณฑ์ผลัด2</h1>
      <address>
        <time datetime="2019-11-01T08:10:00+00:00">01 Nov 2019, 08:10</time>
      </address>
      <p>
        <b>“ชิน ชินวุฒ” ส่ง “ซีดี”นักร้องรุ่นน้องเข้าค่ายทหารเป็นทหารเกณฑ์ผลัด2 ใช้พื้นที่ รร. ขนส่งทบ.เรียกรวมพล หลังกองพันดารา ย้ายมาอยู่ฝั่งแจ้งวัฒนะ</b>
      </p>
      <p>เมื่อวันที่ 1 พ.ย. ที่โรงเรียนทหารขนส่ง กรมการขนส่งทหารบก ผู้สื่อข่าวรายงานว่า ในการรับทหารเกณฑ์ผลัด 2/2562 ประมาณ 2,000 นายในพื้นที่กทม.และปริมณฑลเข้าประจำการวันแรก นายชินวุฒิ อินทรคูสิน หรือ ชิน นักร้องชื่อดัง ซึ่งเป็นอดีตทหารเกณฑ์ปลดประจำการ เดินทางมาส่งศิลปินรุ่นน้องนายกันต์ธีร์ ปิติธัญ หรือ ซีดี เข้าค่ายวันแรก หลังจากนายกันต์ธีร์ จับได้ใบแดงได้ในการตรวจเลือกฯเข้าเป็นทหารเกณฑ์ ทบ.ผลัด2/62 ประจำกองพันทหารราบมณฑลทหารบกที่ 11( พัน.ร.มทบ.11)<br/><br/>สำหรับนายซีดีเคยได้รับการเลือกเป็นศิลปินหน้าใหม่ หรือกลุ่มจี-จูเนียร์รุ่น2 ของค่ายจีเอ็มเอ็มแกรมมี่ และเคยร่วมแสดงในละครเรื่อง”ล่า”เวอร์ชั่นที่แสดงนำโดยหมิว ลลิตา อย่างไรก็ตามในปีนี้กองพันทหารราบ มณฑลทหารบกที่ 11 (พัน ร.มทบ.11) ซึ่งดาราศิลปินมักถูกส่งไปประจำการที่หน่วยนี้จนเรียกว่า “กองพันดารา”ได้ย้ายหน่วยจากที่ตั้งเดิมถนนนครไชยศรี เขตดุสิตไปตั้งอยู่พื้นที่เดิมของกองพันทหารราบที่ 2 กรมทหารราบที่1 มหาดเล็กราชวัลลภรักษาพระองค์ (ร. 1พัน2 ทม.รอ.) ถนนแจ้งวัฒนะ ทำให้พื้นที่ยังไม่พร้อมรับภารกิจการเรียมรวมพล จึงได้ใช้โรงเรียนทหารขนส่ง กรมการขนส่งทหารบก อ.ปากเกร็ด ดำเนินการแทน.</p>
    </article>
  </body>
</html>