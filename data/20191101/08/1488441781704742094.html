<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/redmi-note-7-miui-11-stabile-677381/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T08:57:13+00:00"/>
    <meta property="og:title" content="È giunto il momento di Redmi Note 7: iniziato il rilascio della MIUI 11 stabile anche in Italia!"/>
    <meta property="og:description" content="Nel pieno rispetto della tabella di marcia pubblicata nelle scorse settimane, Xiaomi ha iniziato a distribuire l’aggiornamento che porta in..."/>
  </head>
  <body>
    <article>
      <h1>È giunto il momento di Redmi Note 7: iniziato il rilascio della MIUI 11 stabile anche in Italia!</h1>
      <address><time datetime="2019-11-01T08:57:13+00:00">01 Nov 2019, 08:57</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Nel pieno rispetto della tabella di marcia pubblicata nelle scorse settimane, <a href="https://www.androidworld.it/tag/xiaomi/">Xiaomi</a> ha iniziato a distribuire l’aggiornamento che porta in dote la <b>MIUI 11</b> anche ai possessori del suo smartphone campione di incassi in questo 2019: <a href="https://www.androidworld.it/tag/redmi-note-7/">Redmi Note 7</a>.</p>
      <p>Nella serata di ieri infatti, anche gli utenti italiani hanno iniziato a ricevere la notifica di aggiornamento, per poter scaricare e installare da subito il nuovo firmware <b>MIUI V11.0.3.0.PFGEUXM</b>. L’OTA in fase di distribuzione ha un peso di ben <b>755 MB</b>, mentre il <i>changelog</i> appare scarno, menzionando soltanto miglioramenti per prestazioni, stabilità e sicurezza, ma le novità della MIUI 11 sono ben note.</p>
      <p>Anche in questo caso, il nuovo firmware è ancora basato su <b>Android 9 Pie</b>, infatti per ricevere l’agognato avanzamento di versione ad Android 10 occorrerà attendere ancora un po’. Si tratta comunque di un aggiornamento molto importante, che mira a migliorare ulteriormente l’esperienza di utilizzo della MIUI. <b>Avete già ricevuto anche voi l’<i>update</i>?</b></p>
      <p>
        <i>Ringraziamo William per la segnalazione sul <a href="https://www.facebook.com/groups/smartworldfamily/">gruppo Facebook ufficiale di SmartWorld</a></i>
      </p>
      <p>
        <a href="https://www.smartworld.it/tag/black-friday">TUTTO SUL BLACK FRIDAY</a>
      </p>
      <p>
        <a href="https://www.amazon.it/gp/goldbox?tag=androidworld-1439-21">ALTRE OFFERTE SU AMAZON</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
    </article>
  </body>
</html>