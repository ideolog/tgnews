<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/01/sasht-s-novi-sankcii-sreshtu-iran.428140"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T08:01:00+00:00"/>
    <meta property="og:title" content="САЩ с нови санкции срещу Иран"/>
    <meta property="og:description" content="Този път ще бъде засегнат строителният сектор | Dnes.bg"/>
  </head>
  <body>
    <article>
      <h1>САЩ с нови санкции срещу Иран</h1>
      <h2>Този път ще бъде засегнат строителният сектор</h2>
      <address><time datetime="2019-11-01T08:01:00+00:00">01 Nov 2019, 08:01</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>САЩ наложиха санкции на строителния сектор в Иран и върху търговията с четири стратегически материала, използвани в неговите военни и ядрени програми, съобщи вчера американският Държавен департамент, цитиран от Ройтерс.</p>
      <p>Пресслужбата на Държавния департамент посочва, че тези ограничителни мерки няма да позволят на Иран да се сдобие със "стратегически материали за Корпуса на гвардейците на ислямската революция (елитните армейски части на Иран), за строителния сектор и за програми, свързани с разпространението на оръжие, пише БТА.</p>
      <p>Във връзка със санкциите, наложени на строителния сектор, контролиран пряко или косвено от корпуса на гвардейците, се въвежда забрана за доставки в Иран на необработени и полуобработени метали, графит, въглища.</p>
      <p>Санкциите за ядрената и военната програма и програмата за балистични ракети предвиждат забрана за продажба на определени видове стоманени тръби и фолио, независимо от крайното им предназначение.</p>
      <related>
        <h4>Още по темата</h4>
        <a href="https://www.dnes.bg/usa/2019/10/17/vashington-si-trygva-edin-postamerikanski-blizyk-iztok.426453"/>
        <a href="https://www.dnes.bg/rusia/2019/10/11/iran-niama-da-vleze-v-ruskata-sfera-na-vliianie.425803"/>
      </related>
    </article>
  </body>
</html>