<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134204-susipese-embiidas-ir-townsas-isgirdo-nba-nuosprendi.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T08:07:00+00:00"/>
    <meta property="og:title" content="Susipešę Embiidas ir Townsas išgirdo NBA nuosprendį"/>
    <meta property="og:description" content="Rungtynėse tarp Filadelfijos „76ers“ ir Minesotos „Timberwolves“ į atlapus vienas kitam kibusius Joelį Embiidą ir Karlą-Anthony Townsą pasiekė Nacionalinės krepšinio asociacijos (NBA) skirtos sankcijos. Lygos viceprezidentas Kiki VanDeWeghe'as paskelbė, jog abu krepšininkai buvo suspenduoti dvejoms artėjančioms rungtynėms. Embiidui tai kainuos apie 380 tūkst. JAV dolerių, tuo metu Townsui – apie 376 tūkst. JAV dolerių. Tarp šių krepšininkų ..."/>
  </head>
  <body>
    <article>
      <h1>Susipešę Embiidas ir Townsas išgirdo NBA nuosprendį</h1>
      <address>
        <time datetime="2019-11-01T08:07:00+00:00">01 Nov 2019, 08:07</time>
      </address>
      <p>Nuotr.: AFP – Scanpix</p>
      <figure>
        <a href="https://www.basketnews.lt/paveikslelis-205554-any1000x1000.jpg">
          <img src="https://www.basketnews.lt/paveikslelis-205554-any630x500.jpg"/>
        </a>
      </figure>
      <p>Nuotr. AFP – Scanpix</p>
      <p>Rungtynėse tarp Filadelfijos „76ers“ ir Minesotos „Timberwolves“ į atlapus vienas kitam kibusius Joelį Embiidą ir Karlą-Anthony Townsą pasiekė Nacionalinės krepšinio asociacijos (NBA) skirtos sankcijos.</p>
      <p>Lygos viceprezidentas Kiki VanDeWeghe'as paskelbė, jog abu krepšininkai buvo suspenduoti dvejoms artėjančioms rungtynėms.</p>
      <p>Embiidui tai kainuos apie 380 tūkst. JAV dolerių, tuo metu Townsui – apie 376 tūkst. JAV dolerių.</p>
      <p>Tarp šių krepšininkų pačiame įkarštyje įsiterpęs Benas Simmonsas bausmės nesulaukė, o NBA pabrėžė, jog „76ers“ gynėjo elgesys buvo taikus.</p>
      <p>Simmonsas muštynių metu ėmėsi raminti Townsą, kai kartu su juo krito ant parketo ir kurį laiką laikė prispaudęs „Wolves“ centrą.</p>
      <p>Muštynės tarp Embiido ir Townso kilo trečiojo kėlinio viduryje, kai jiedu iš pradžių susipynė rankomis, o viskas prasidėjo nuo Embiido grybštelėjimo varžovui per veidą.</p>
      <p>Townsas į tai atsakė smūgiu, galiausiai abu aukštaūgiai prisitraukė vienas kitą prie savęs ir abu krito ant parketo. Tarp jų įsibrovęs Simmonsas užgriuvo Townsą, tuo metu atitrauktas Embiidas pasileido į emocijas su fanais ir demonstravo bokso judesius. </p>
      <figure>
        <iframe src="https://www.youtube.com/embed/Pr4RBjGpPhE" width="630" height="354" data-service="Youtube" scrolling="no"/>
      </figure>
      <h3>
        <a href="https://www.basketnews.lt/zaidejai/17793-joel-embiid.html">Joel Embiid</a>
      </h3>
      <figure>
        <img src="https://www.basketnews.lt/paveikslelis-161333-any150x150.jpg"/>
      </figure>
      <figure>
        <img src="https://www.basketnews.lt/paveikslelis-204586-crop100x150.jpg"/>
      </figure>
      <ul>
        <li>MIN: 25.33</li>
        <li>PTS: 23.33 (60.87%)</li>
        <li>REB: 10.33</li>
        <li>AS: 3.33</li>
        <li>ST: 1.33</li>
        <li>BS: 1.67</li>
        <li>TO: 2.67</li>
        <li>GM: 3</li>
      </ul>
    </article>
  </body>
</html>