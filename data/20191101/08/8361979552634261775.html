<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukraine/events/glava-minzdrava-skaleckaya-uvolit-vseh-sovetnikov-eto-ustarevshaya-praktika-50051031.html"/>
    <meta property="og:site_name" content="НВ"/>
    <meta property="article:published_time" content="2019-11-01T08:56:00+00:00"/>
    <meta property="og:title" content="Глава Минздрава Скалецкая уволит всех советников — это устаревшая практика"/>
    <meta property="og:description" content="В Минздраве больше не будет советников, потому что это устаревшая практика и в обществе их воспринимают, почти как министров, рассказала Зоряна Скалецкая в интервью ВВС News Україна."/>
  </head>
  <body>
    <article>
      <h1>Глава Минздрава Скалецкая уволит всех советников — это устаревшая практика</h1>
      <h2>В Минздраве больше не будет советников, потому что это устаревшая практика и в обществе их воспринимают, почти как министров, рассказала Зоряна Скалецкая в интервью ВВС News Україна.</h2>
      <address>
        <time datetime="2019-11-01T08:56:00+00:00">01 Nov 2019, 08:56</time>
      </address>
      <p>Міністерка охорони здоров’я Зоряна Скалецька у п’ятницю, 1 листопада, планує підписати наказ і звільнити всіх своїх радників. Про це очільниця МОЗ розповіла в інтерв'ю ВВС News Україна.</p>
      <p>«Сьогодні ми підпишемо наказ і скасуємо всіх радників, їх більше не буде. В такій формі, як вони були, радників більше не буде», — зазначила міністерка.</p>
      <p>При цьому, за її словами, будуть працювати експерти офісу реформ — групи по три-п'ять людей, які будуть готувати аналітику і матеріали.</p>
      <p>Зоряна Скалецька зробила таку заяву у відповідь на питання ВВС News Україна про те, чому, поки у МОЗ закликають вакцинуватися від дифтерії, радниця міністра Ольга Голубовська поширює у Facebook інформацію про те, що вакцина від дифтерії, закуплена за державний кошт, неякісна, що там мало дифтерійного компоненту і немає досліджень її безпечності.</p>
      <p>Зоряна Скалецька зазначила, що, на жаль, не всі представники галузі охорони здоров’я розуміють, яке значення мають їхні слова, і як їх сприймають у суспільстві. Що науковець може мати різні гіпотези і може дискутувати, але важливо, щоб у МОЗ був єдиний комунікаційний меседж.</p>
      <p>При цьому вона зазначила, що буде використовувати знання різних фахівців у подальшому, але це буде відбуватися в іншій формі і статуса радників ні в кого вже не буде.</p>
      <p>«Для мене розуміння радників є таким, що якщо я щось запитала, мені дають інформацію. Те, що зараз відбувається в медіа з різними особами, і як їх сприймають суспільство — для мене це було двиним. Радник — це моя внутрішня історія. Я не підозрювала, що у суспільстві будуть сприймати, що кожен радник — це ще один міністр. Так не має бути, але так завжди було. Кожен, хто приходив від міністра і казав, що я його радник, він сприймався, як ще одні вуста, ще одні очі», — заявила пані Скалецька.</p>
      <p><b>Хто радники</b> <b>у МОЗ</b> <b>?</b></p>
      <p>Професорка університету Богомольця Ольга Голубовська за часів Раїси Богатирьової обіймала посаду головного експерта-інфекціоніста МОЗ.</p>
      <p>Нещодавно чиновники МОЗ звинувачували пані Голубовську у тиску і лобіюванні закупівлі певних ліків, через що виник великий скандал. Ольга Голубовська звинувачення про погрози відкидала і заявила, що хотіла лише з’ясувати, «чому з переліку закупівель виключили життєво необхідний препарат для лікування проблемних хворих з гепатитом С». «Українська правда» <a href="https://life.pravda.com.ua/health/2019/10/10/238512/">повідомляла</a>, що радниця міністра задекларувала гонорар від фармкомпанії, чий препарат хотіла включити в закупівлі.</p>
      <p>Також радником Зоряни Скалецької поки що є співвласник фармкомпанії «ІнтерХім» Олександр Чумак, який у МОЗ мав розробляти фармацевтичну політику.</p>
      <p>Нещодавно з посади радника голови МОЗ пішов Дмитро Раімов, який відповідав за комунікацію у міністерстві.</p>
      <p><i>Хочете отримувати найважливіші новини в месенджер? Підписуйтеся на наш </i><a href="https://t.me/bbcukrainian">Telegram </a><i>або </i><a href="https://invite.viber.com/?g2=AQAYCiHrGU3SlUeR%2FZaHRAQ4%2FGdXWGFgaUOXbMnWlHpIli4mBJEfTyN%2FHRPjb7GW&amp;lang=uk">Viber</a> <i>!</i></p>
    </article>
  </body>
</html>