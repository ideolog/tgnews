<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/lg-e-qualcomm-partnership-per-lo-sviluppo-di-webos-auto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T08:46:00+00:00"/>
    <meta property="og:title" content="LG e Qualcomm, partnership per lo sviluppo di WebOS Auto"/>
    <meta property="og:description" content="LG e Qualcomm Technologies annunciano la loro partnership per lo sviluppo di WebOS Auto, una piattaforma interamente dedicata al settore dell'automotive."/>
  </head>
  <body>
    <article>
      <h1>LG e Qualcomm, partnership per lo sviluppo di WebOS Auto</h1>
      <address><time datetime="2019-11-01T08:46:00+00:00">01 Nov 2019, 08:46</time> by <a rel="author">Valentina Acri</a></address>
      <p><i>LG</i> e <i>Qualcomm Technologies</i> annunciano la loro partnership per lo sviluppo di <b><i>WebOS Auto,</i></b> una piattaforma interamente dedicata al settore dell’automotive.</p>
      <p>I continui cambiamenti del mercato smartphone influenzano alla lontana anche Il mondo <i>automotive</i>, con una serie di case che ha annunciato l’implementazione di Android come sistema operativo per i propri sistemi di infotainment. Con lo sviluppo della tecnologia, infatti, le auto connesse e dotate di sistemi di sicurezza sempre attivi saranno una realtà sempre più diffusa. L’annuncio della collaborazione tra LG ha come obiettivo di sviluppare e <b>promuovere queste nuove tecnologie</b>, trasformando di conseguenza il concetto di mobilità “convenzionale”.</p>
      <figure>
        <img src="https://www.tomshw.it/images/images/2019/10/foto-generiche-59696.768x432.jpg"/>
      </figure>
      <p>L’accorto tra le parti è stato formalizzato in occasione di un evento, presso <b>il campus </b><i><b>LG Electronics Research and Development</b>,</i> lo scorso 29 ottobre. La piattaforma WebOS Auto, <b>basata su Linux</b> e dedicata ai sistemi di infotainment dei veicoli, ha l’obiettivo di <b>ottimizzare le esperienze di guida</b> dei passeggeri puntando soprattutto sui nuovi standard di telecomunicazione dalle <b>reti 5G</b>. LG ha da poco annunciato <b>WebOS Open Source 2.0</b>, che consentirà a chiunque di collaborare e contribuire liberamente al progetto.</p>
      <blockquote>“Siamo soddisfatti della collaborazione con Qualcomm che consentirà l’espansione dell’ecosistema della piattaforma webOS Auto e, insieme alle ultime soluzioni presentate e le reti 5G, permetterà ai consumatori di avere le stesse esperienze di intrattenimento che avrebbero in casa. Insieme, webOS e Snapdradon ADP (Automotive Development Platform) forniranno una piattaforma hardware e software completa e ad alte prestazioni per I futuri sistemi di infotainment dei veicoli”.</blockquote>
      <p>La partnership porterà dunque allo sviluppo di interfacce <b>personalizzate secondo le specifiche del costruttore, mantenendo una base di funzionamento collaudata e sicura e una piattaforma hardware conosciuta.</b> Presumibilmente, il nuovo sistema potrà essere <b>presentato già in occasione del</b> <b>CES 2020.</b></p>
    </article>
  </body>
</html>