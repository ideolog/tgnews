<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/55-theseis-ergasias-ston-dedie/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T08:20:08+00:00"/>
    <meta property="og:title" content="55 θέσεις εργασίας ανακοινώθηκαν στον ΔΕΔΔΗΕ"/>
    <meta property="og:description" content="Νέες θέσεις εργασίαςανακοίνωσε ο ΔΕΔΔΗΕ, μέσω προκήρυξης που δημοσιεύτηκε. Όσοι και όσες ενδιαφέρονται για μια από τις ανοιχτές θέσεις, μπορούν να τη διεκδικήσουν, υποβάλλοντας τις αιτήσεις τους, σύμφωνα με τις οδηγίες που αναγράφονται στην αντίστοιχη προκήρυξη."/>
  </head>
  <body>
    <article>
      <h1>55 θέσεις εργασίας ανακοινώθηκαν στον ΔΕΔΔΗΕ</h1>
      <h2>ΔΕΔΔΗΕ: Δείτε αναλυτικά</h2>
      <address><time datetime="2019-11-01T08:20:08+00:00">01 Nov 2019, 08:20</time> by <a rel="author">neolaia.gr Team</a></address>
      <p>Νέες<a href="https://www.neolaia.gr/tag/%CE%B8%CE%AD%CF%83%CE%B5%CE%B9%CF%82-%CE%B5%CF%81%CE%B3%CE%B1%CF%83%CE%AF%CE%B1%CF%82/"><b> θέσεις εργασίας</b></a>ανακοίνωσε ο <a href="https://www.neolaia.gr/tag/%CE%B4%CE%B5%CE%B4%CE%B4%CE%B7%CE%B5/"><b>ΔΕΔΔΗΕ</b></a>, μέσω προκήρυξης που δημοσιεύτηκε. Όσοι και όσες ενδιαφέρονται για μια από τις ανοιχτές θέσεις, μπορούν να τη διεκδικήσουν, υποβάλλοντας τις αιτήσεις τους, σύμφωνα με τις οδηγίες που αναγράφονται στην αντίστοιχη προκήρυξη.</p>
      <p>Αναλυτικότερα:</p>
      <h3>55 θέσεις εργασίας στον ΔΕΔΔΗΕ</h3>
      <p>O ΔΕΔΔΗΕ ανακοινώνει την πρόσληψη, με σύμβαση εργασίας ιδιωτικού δικαίου ορισμένου χρόνου, συνολικά 55 ατόμων για την κάλυψη εποχικών ή παροδικών αναγκών των Μονάδων της Διεύθυνσης Περιφέρειας Αττικής (ΔΠΑ), που εδρεύουν στους Νομούς Αττικής και Κυκλάδων.</p>
      <p>15 ΔΕ Οδηγών – Μηχανοδηγών – Χειριστών (Χειριστές)<br/>5 ΔΕ Οδηγών – Μηχανοδηγών – Χειριστών (Οδηγοί)<br/>30 ΔΕ Ηλεκτροτεχνιτών Εναερίων – Υπογείων Δικτύων<br/>2 ΔΕ Ηλεκτροτεχνιτών Εναερίων – Υπογείων Δικτύων<br/>1 ΔΕ Ηλεκτροτεχνιτών Εναερίων – Υπογείων Δικτύων<br/>1 ΔΕ Ηλεκτροτεχνιτών Εναερίων – Υπογείων Δικτύων<br/>1 ΔΕ Ηλεκτροτεχνιτών Εναερίων – Υπογείων Δικτύων</p>
      <p>
        <b>ΑΠΑΡΑΙΤΗΤΑ ΔΙΚΑΙΟΛΟΓΗΤΙΚΑ</b>
      </p>
      <p>Οι υποψήφιοι για την απόδειξη των ΑΠΑΙΤΟΥΜΕΝΩΝ ΠΡΟΣΟΝΤΩΝ (βλ. ΠΙΝΑΚΑ Β), των λοιπών ιδιοτήτων τους και της εμπειρίας τους οφείλουν να προσκομίσουν όλα τα απαιτούμενα από την παρούσα ανακοίνωση και το «Παράρτημα Ανακοινώσεων Συμβάσεων Εργασίας Ορισμένου Χρόνου (ΣΟΧ)» με σήμανση έκδοσης 12.02.2019 δικαιολογητικά, σύμφωνα με τα οριζόμενα στην ενότητα «ΠΡΟΣΚΟΜΙΣΗ ΤΙΤΛΩΝ, ΠΙΣΤΟΠΟΙΗΤΙΚΩΝ ΚΑΙ ΒΕΒΑΙΩΣΕΩΝ» του Κεφαλαίου ΙΙ του ανωτέρω Παραρτήματος.</p>
      <p>
        <b>Υποβολή αιτήσεων συμμετοχής</b>
      </p>
      <p>Οι ενδιαφερόμενοι καλούνται να συμπληρώσουν την αίτηση με κωδικό ΕΝΤΥΠΟ ΑΣΕΠ ΣΟΧ.6 και να την υποβάλουν, είτε αυτοπροσώπως, είτε με άλλο εξουσιοδοτημένο από αυτούς πρόσωπο, εφόσον η εξουσιοδότηση φέρει την υπογραφή τους θεωρημένη από δημόσια αρχή, είτε ταχυδρομικά με συστημένη επιστολή, στα γραφεία της υπηρεσίας μας στην ακόλουθη διεύθυνση: ΔΕΔΔΗΕ Α.Ε, Διεύθυνση Περιφέρειας Αττικής, Αγησιλάου 56-58, Τ.Κ. 104 36 – ΑΘΗΝΑ, υπόψη κυρίας ΚΑΛΟΓΕΡΟΠΟΥΛΟΥ Ε. και κυρίας ΠΑΠΑΤΡΕΧΑ ΑΙΚ. (τηλ. επικοινωνίας: 210- 3351523 και 210-3351524).</p>
      <p>Στην περίπτωση αποστολής των αιτήσεων ταχυδρομικώς το εμπρόθεσμο των αιτήσεων κρίνεται με βάση την ημερομηνία που φέρει ο φάκελος αποστολής, ο οποίος μετά την αποσφράγισή του επισυνάπτεται στην αίτηση των υποψηφίων.</p>
      <p>Η προθεσμία υποβολής των αιτήσεων είναι δέκα (10) ημέρες (υπολογιζόμενες ημερολογιακά) και αρχίζει από την επόμενη ημέρα της τελευταίας δημοσίευσης της παρούσας σε τοπικές εφημερίδες ή της ανάρτησής της στο κατάστημα της υπηρεσίας μας, στα καταστήματα όπου προκηρύσσονται οι ανωτέρω θέσεις, στο χώρο των ανακοινώσεων του δημοτικού καταστήματος του Δήμου Αθηναίων, στον οποίο εδρεύει η υπηρεσία, καθώς και στο χώρο των ανακοινώσεων των δημοτικών καταστημάτων των δήμων Αίγινας, Άνδρου, Τήνου και Κέας. Η ανωτέρω προθεσμία λήγει με την παρέλευση ολόκληρης της τελευταίας ημέρας και εάν αυτή είναι, κατά νόμο, εξαιρετέα (δημόσια αργία) ή μη εργάσιμη, τότε η λήξη της προθεσμίας μετατίθεται την επόμενη εργάσιμη ημέρα.</p>
      <p>Η προθεσμία υποβολής των αιτήσεων είναι ενιαία για όλες τις κατά τόπους Υπηρεσίες μας και αρχίζει από την επόμενη ημέρα της τελευταίας δημοσίευσης ή ανάρτησης της παρούσας στον Νομό που αυτή θα δημοσιευθεί ή αναρτηθεί τελευταία, σύμφωνα με τα ανωτέρω.</p>
      <p>Οι υποψήφιοι μπορούν να αναζητήσουν τα έντυπα των αιτήσεων: α) στην υπηρεσία μας στην ανωτέρω διεύθυνση ή στο δικτυακό τόπο της ΔΕΔΔΗΕ Α.Ε. http://deddie.gr, β) στο δικτυακό τόπο του ΑΣΕΠ (www.asep.gr) και συγκεκριμένα ακολουθώντας από την κεντρική σελίδα τη διαδρομή: Πολίτες Έντυπα – Διαδικασίες  Διαγωνισμών Φορέων  Ορ. Χρόνου (ΣΟΧ) και γ) στα κατά τόπους Κέντρα Εξυπηρέτησης Πολιτών (ΚΕΠ) αλλά και στην ηλεκτρονική τους διεύθυνση (www.kep.gov.gr), απ’ όπου μέσω της διαδρομής: Σύνδεσμοι  Ανεξάρτητες και άλλες αρχές  ΑΣΕΠ θα οδηγηθούν στην κεντρική σελίδα του δικτυακού<br/>τόπου του ΑΣΕΠ και από εκεί θα έχουν πρόσβαση στα έντυπα μέσω της διαδρομής: ΠολίτεςΈντυπα – Διαδικασίες  Διαγωνισμών Φορέων  Ορ.Χρόνου (ΣΟΧ).</p>
      <p>Δείτε ολόκληρη την προκήρυξη</p>
      <p>
        <a href="https://neolaia.gr/wp-content/uploads/2019/10/%CE%A0%CF%81%CE%BF%CE%BA%CE%AE%CF%81%CF%85%CE%BE%CE%B7-%CE%94%CE%95%CE%94%CE%94%CE%97%CE%95.pdf">Ανακοίνωση ΣΟΧ2/2019</a>
      </p>
      <h4>Δείτε κι αυτό: <a href="https://www.neolaia.gr/2019/10/31/kea-allazun-ta-kritiria/">ΚΕΑ: Αλλάζουν τα κριτήρια – Σε ποιους θα αυξηθεί</a></h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/x-factor-2019-autos-o-paiktis-apoxwrise/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/i-elada-5i-dinami-ston-kosmo-sto-mini-podosfero/"/>
        <a href="https://neolaia.gr/neo/athlitika-fitness"/>
        <a href="https://neolaia.gr/2019/11/01/kakokairia-topikes-vroxes-se-oli-ti-hora/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/55-theseis-ergasias-ston-dedie/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/01/to-mobile-gaming-turnua-red-bull-meo-epistrefei-to-2019/"/>
      </related>
    </article>
  </body>
</html>