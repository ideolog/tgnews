<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Titi-Papazov-Zashto-Ziko-910284"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T08:45:00+00:00"/>
    <meta property="og:title" content="Тити Папазов: Защо Зико?"/>
    <meta property="og:description" content="Големият баскетболен треньор Константин Папазов отправи специално видеообръщение към пловдивчани в п..."/>
  </head>
  <body>
    <article>
      <h1>Тити Папазов: Защо Зико?</h1>
      <address>
        <time datetime="2019-11-01T08:45:00+00:00">01 Nov 2019, 08:45</time>
      </address>
      <p>Големият баскетболен треньор Константин Папазов отправи специално видеообръщение към пловдивчани в подкрепа на своя приятел <a href="https://www.plovdiv24.bg/novini/persons/335.html">Здравко Димитров</a>, който е кандидат на ГЕРБ за кмет на Пловдив.</p>
      <p>Ето, какво казва в него:</p>
      <p>Може би ще се изненадате, че точно аз участвам в кампанията за кмет на Пловдив. Така е, защото имам много приятели и защото Зико заслужава.</p>
      <p>А защо Зико?</p>
      <p>Защото Зико остава верен повече от 40 години на Пловдив. Когато всички спортисти и баскетболисти, мечтаеха да бъдат в ЦСКА, Зико беше национал. ЦСКА много искаха да премине към тях и го направиха по силата на комунистическите наредби. Но той направи всичко възможно да се върне, там където е сърцето му. Сърцето на Зико е в Пловдив. И през целия му жизнен път, който е извървял до момента, винаги се е борил за Пловдив.</p>
      <p>Защо Зико?</p>
      <p>Защото Здравко направи много като областен управител. Защото за да бъдеш добър кмет, трябва да можеш да управляваш и да имаш опит. А Зико има огромен опит.</p>
      <p>Защо Зико?</p>
      <p>Защото не е лесно да се спечели взискателното доверие на премиера на България. Един от малкото хора, които се ползват от това доверие е именно Зико. Защото Зико ще се бори за вас, за своя роден град, за да намери достойно място в бюджета на България. Това може да стане много по-лесно, когато ти вярват тези, които управляват.</p>
      <p>Защо Зико?</p>
      <p>Защото пловдивчани винаги сте искали да се мерите със София, а защо пък да не бъдете по-добре и от София?! Ако имате добрия кмет, готов да застане с авторитета си, защото е безкомпромисен и ще направи всичко за вас.</p>
      <p>Защо Зико?</p>
      <p>Защото когато един човек е роден победител, той винаги в душата си иска да побеждава. Ако Зико победи, побеждавате Вие, дами и господа, от Пловдив!</p>
      <figure>
        <iframe src="https://www.youtube.com/embed/ShqyemqcNEY" width="640" height="360" data-service="Youtube" scrolling="no"/>
      </figure>
    </article>
  </body>
</html>