<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/-konaklama-vergisi-komisyondan-gecti-tatilciler-tesisin-turune-gore-gecelik-6-ile-18-lira-arasinda-vergi-odeyecek-888525"/>
    <meta property="og:site_name" content="Onedio"/>
    <meta property="article:published_time" content="2019-11-01T08:10:10+00:00"/>
    <meta property="og:title" content="Konaklama Vergisi Komisyondan Geçti: Tatilciler Tesisin Türüne Göre 'Gecelik 6 ile 18 Lira Arasında Vergi Ödeyecek'"/>
    <meta property="og:description" content="24 Ekim'de AKP tarafından TBMM'ye sunulan vergi paketinin 31 maddesi komisyondan geçti. Teklifle &quot;Konaklama Vergisi&quot; adı altında yeni bir vergi getiri..."/>
  </head>
  <body>
    <article>
      <h1>Konaklama Vergisi Komisyondan Geçti: Tatilciler Tesisin Türüne Göre 'Gecelik 6 ile 18 Lira Arasında Vergi Ödeyecek'</h1>
      <address><time datetime="2019-11-01T08:10:10+00:00">01 Nov 2019, 08:10</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4>24 Ekim'de <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a> tarafından <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>'ye sunulan <a href="https://onedio.com/etiket/vergi/57a1d61e0bb1aa6265a7cc2a">vergi</a> paketinin 31 maddesi komisyondan geçti. Teklifle "Konaklama Vergisi" adı altında yeni bir vergi getiriliyor. Konaklama vergisi, konaklama tesisinin türü esas alınarak, tesisin türüne göre ve "kişi başına gecelik" olarak hesaplanacak. Tatilciler 5 yıldızlı otel ve <a href="https://onedio.com/etiket/tatil/5785fb24d41c3ffe7c36babb">tatil</a> köyleri için 18 lira, 2 ve tek yıldızlı oteller, pansiyon, motel, apart hotel ve kampingler için 6 lira vergi ödeyecek. </h4>
      <h4>Detaylara bakalım... </h4>
      <h3>Yeni vergi düzenlemesinin 31 maddesi komisyonda kabul edildi.</h3>
      <figure>
        <img src="https://img-s2.onedio.com/id-5dbbe2a7e7e31fb533add17d/rev-0/w-500/s-8522663a3925f04a30d9cc532e956cf7908642bf.jpg"/>
        <figcaption>Dijital Hizmet Vergisi, Konaklama Vergisi, Değerli Konut Vergisi, gelir vergisi tarifesine yeni dilim ve oran eklenmesi gibi düzenlemeleri de içeren Dijital Hizmet Vergisi Kanunu İle Bazı Kanunlarda ve 375 Sayılı Kanun Hükmünde Kararnamede Değişiklik Yapılması Hakkında Kanun Teklifi'nin 31 maddesi, <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a> Plan ve Bütçe Komisyonu'nda kabul edildi.</figcaption>
      </figure>
      <h3>Teklifle, "Konaklama Vergisi" adı altında yeni bir vergi getiriliyor.</h3>
      <figure>
        <img src="https://img-s1.onedio.com/id-5dbbe3d2c1b84d10353c39a0/rev-0/w-500/s-ad0f298c269de2cffa796eeab17dcb0aca4630ed.jpg"/>
        <figcaption><a href="https://www.dunya.com/ekonomi/tatilciler-gecelik-18-lira-vergi-odeyecek-haberi-456213"><b>Dünya Gazetesi'nden Canan Sakarya'nın haberine göre</b></a> <a href="https://onedio.com/etiket/vergi/57a1d61e0bb1aa6265a7cc2a">vergi</a> paketine ilişkin yasa teklifinin görüşmeleri sırasında, <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a> Milletvekilleri tarafından verilen önergenin kabul edilmesiyle konaklama vergisine ilişkin madde değiştirilerek kademeli vergilendirmeye gidildi.<br/>Geceleme başına belirlenen maktu tutarlar, her yıl yeniden değerleme oranında artırılacak.</figcaption>
      </figure>
      <h3>Konaklama vergisi, konaklama tesisinin türü esas alınarak tesisin türüne göre ve kişi başına gecelik olarak hesaplanacak.</h3>
      <figure>
        <img src="https://img-s1.onedio.com/id-5dbbe4602211ffd033e7495e/rev-0/w-500/s-7e37bb0474c34252a89bb990748bf40e3e65f1e5.jpg"/>
      </figure>
      <p><a href="https://www.aa.com.tr/tr/ekonomi/yeni-vergi-duzenlemesinin-31-maddesi-komisyonda-kabul-edildi/1632444">Anadolu Ajansı'nın aktardığı bilgiye göre</a> kişi başına gecelik konaklama vergisi;</p>
      <ul>
        <li>5 yıldızlı otel ve <a href="https://onedio.com/etiket/tatil/5785fb24d41c3ffe7c36babb">tatil</a> köyleri için 18 TL,</li>
        <li>4 yıldızlı otel ve tatil köyleri için 12 TL,</li>
        <li>3 yıldızlı oteller ve belediye belgeli konaklama tesisleri için 9 TL,</li>
        <li>2 ve bir yıldızlı oteller, pansiyon, motel, apart hotel ve kampingler için 6 TL,</li>
        <li>Butik oteller ve özel konaklama tesisleri için 18 TL olacak.</li>
      </ul>
      <p>12 yaşından küçük çocuklara verilen geceleme hizmetleri bu vergiden istisna olacak.</p>
    </article>
  </body>
</html>