<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/aeroport-kriviy-rig-rozkonservovuyut-dlya-vnutrishnih-reysiv-novini-ukrajini-50051030.html"/>
    <meta property="og:site_name" content="НВ"/>
    <meta property="article:published_time" content="2019-11-01T08:51:00+00:00"/>
    <meta property="og:title" content="Батьківщина Зеленського. Аеропорт Кривий Ріг розконсервує термінал для внутрішніх рейсів до 2022 року"/>
    <meta property="og:description" content="Аеропорт Кривий Ріг зараз відправляє один рейс на тиждень — до 2022 року їх потенційна кількість має зрости до двох на годину"/>
  </head>
  <body>
    <article>
      <h1>Батьківщина Зеленського. Аеропорт Кривий Ріг розконсервує термінал для внутрішніх рейсів до 2022 року</h1>
      <h2>Аеропорт Кривий Ріг зараз відправляє один рейс на тиждень — до 2022 року їх потенційна кількість має зрости до двох на годину</h2>
      <address>
        <time datetime="2019-11-01T08:51:00+00:00">01 Nov 2019, 08:51</time>
      </address>
      <p>Міжнародний аеропорт <a href="https://nv.ua/ukr/tags/krivoj-roh.html">Кривий Ріг</a> розконсервує термінал для внутрішніх рейсів і проведе реконструкцію до 2022 року. Про це заявив начальник відділу транспорту і зв’язку виконкому Криворізької міськради Сергій Сиротюк, повідомляють <a href="https://ukranews.com/">Українські Новини</a>.</p>
      <p>«У 2022 році аеропорт повинен буде перевозити два борти на годину, зараз на тиждень відправляється один рейс», — сказав Сиротюк.</p>
      <p>Планується, що в 2022 році аеропорт зможе приймати 400 пасажирів на годину.</p>
      <p>На поповнення статутного капіталу аеропорту необхідно 500 тис. грн, кошти спрямують на створення проектної документації з капітального ремонту фасаду будівлі терміналу.</p>
      <p>Також планується відремонтувати покрівлю та впорядкувати прилеглу територію.</p>
      <p>Сиротюк зазначив, що для запуску аеропорту на повну потужність необхідно близько 500 млн грн.</p>
      <p>Раніше президент Володимир Зеленський домовився з мером Кривого Рогу Юрієм Вілкулом про будівництво нового терміналу аеропорту Кривий Ріг.</p>
      <p>Як повідомлялося, <a href="https://nv.ua/ukr/biz/markets/aeroport-dnipra-rozvivatimut-i-yogo-i-aeroport-v-zaporizhzhi-novini-ukrajini-50050481.html">Міністерство інфраструктури України відмовилося від проекту аеропорту між Дніпром і Запоріжжям</a>.</p>
    </article>
  </body>
</html>