<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/01/italia-under-17-calcio-messico-mondiali/"/>
    <meta property="og:site_name" content="Il Post"/>
    <meta property="article:published_time" content="2019-11-01T08:14:01+00:00"/>
    <meta property="og:title" content="L’Italia Under 17 di calcio ha battuto il Messico e si è qualificata agli ottavi di finale dei Mondiale"/>
    <meta property="og:description" content="La nazionale italiana di calcio Under 17 ha battuto il Messico per 2 a 1 in una partita dei gironi dei Mondiali in corso in Brasile, e si è matematicamente qualificata agli ottavi di finale. L'Italia è andata in vantaggio al 74esimo grazie a un gol di Wilfried Gnonto, 15enne dell'Inter di origini ivoriane, ma ha"/>
  </head>
  <body>
    <article>
      <h1>L’Italia Under 17 di calcio ha battuto il Messico e si è qualificata agli ottavi di finale dei Mondiale</h1>
      <address>
        <time datetime="2019-11-01T08:14:01+00:00">01 Nov 2019, 08:14</time>
      </address>
      <p>La nazionale italiana di calcio Under 17 <a href="https://sport.sky.it/calcio/mondiali/2019/10/31/messico-italia-under-17-risultato-gol">ha battuto</a> il Messico per 2 a 1 in una partita dei gironi dei Mondiali in corso in Brasile, e si è matematicamente qualificata agli ottavi di finale. L’Italia è andata in vantaggio al 74esimo grazie a un gol di Wilfried Gnonto, 15enne dell’Inter di origini ivoriane, ma ha subìto il gol del pareggio messicano al 92esimo, in pieno recupero. L’Italia è riuscita comunque a tornare in vantaggio due minuti dopo, al 94esimo, grazie a un gol di Destiny Iyenoma Udogie<i>, </i>giocatore dell’Hellas Verona di origini nigeriane.</p>
      <figure>
        <iframe data-src="https://twitter.com/FIGC/status/1190074379994050560?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Per l’Italia è stata la seconda vittoria nei gironi del Mondiale, dopo quella ottenuta per 5 a 0 contro le Isole Salomone. La nazionale italiana giocherà la sua terza e ultima partita della fase a gironi lunedì a mezzanotte contro il Paraguay, che è secondo in classifica con 4 punti, due in meno dell’Italia.</p>
    </article>
  </body>
</html>