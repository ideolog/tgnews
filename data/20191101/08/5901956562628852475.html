<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/alyi-se-je-na-odru-pripetila-nesreca-241276"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T08:22:00+00:00"/>
    <meta property="og:title" content="Alyi se je na odru pripetila nesreča"/>
    <meta property="og:description" content="Alya v zadnjem letu navdušuje tako slovensko kot hrvaško javnost, tokrat s skladbo Spet zaljubljena. Pevka je te dni izjemno zaposlena s koncerti, ki so vedno nekaj posebnega, nedavno pa se ji je na..."/>
  </head>
  <body>
    <article>
      <h1>Alyi se je na odru pripetila nesreča</h1>
      <h2>Na koncertu na Vrhniki ji je spodrsnilo na kablih. Obiskovalci so mislili, da je vse skupaj del koreografije.</h2>
      <address><time datetime="2019-11-01T08:22:00+00:00">01 Nov 2019, 08:22</time> by <a rel="author">A. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/23/1539626.jpg"/>
          <figcaption>Na koncertu na Vrhniki ji je spodrsnilo. FOTOGRAFIJI: KLEMEN BATAGELJ</figcaption>
        </figure>
        <figure>
          <img src="https://www.slovenskenovice.si/images/slike/2019/10/23/1465978.jpg"/>
          <figcaption>Za svojo ekipo pravi, da je kot njena druga družina.</figcaption>
        </figure>
      </slideshow>
      <p>Alya v zadnjem letu navdušuje tako slovensko kot hrvaško javnost, tokrat s skladbo Spet zaljubljena. Pevka je te dni izjemno zaposlena s koncerti, ki so vedno nekaj posebnega, nedavno pa se ji je na nastopu na Vrhniki pripetila nezgoda, ki se je bo spominjala še lep čas.<br/><br/>»Na odru sem po nesreči padla, ampak ker sem se tako hitro pobrala, so ljudje potem povedali, da je bilo videti kot neke vrste koreografija, spodrsnilo mi je namreč na enem od kablov,« se nesreče v smehu spominja simpatična pevka, ki se že pospešeno pripravlja na promocijo videospota pri naših južnih sosedih.<br/><br/>Sicer pa je glasbenica v minulem mesecu priredila nekaj nepozabnih koncertnih dogodkov, katerih zaščitni znak je postala dnevna soba, njena ekipa namreč s sabo na prizorišče pripelje lestence, sedežno garnituro, knjige, preprogo – vse z namenom, da občinstvu pričara domače in udobno vzdušje. Tudi sicer so njeni koncerti vedno nekaj posebnega, z ekipo so postali uigran tim, Alya pa ob tem pravi, da so njeni bližnji sodelavci kot njena druga družina.</p>
      <figure>
        <img src="https://www.slovenskenovice.si/images/slike/2019/10/23/1465978.jpg"/>
        <figcaption>Za svojo ekipo pravi, da je kot njena druga družina.</figcaption>
      </figure>
    </article>
  </body>
</html>