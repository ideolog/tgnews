<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/verhovna-rada-divitisya-onlayn-zasidannya-vru-1-listopada-2019-novini-50051013.html"/>
    <meta property="og:site_name" content="НВ"/>
    <meta property="article:published_time" content="2019-11-01T08:00:00+00:00"/>
    <meta property="og:title" content="Онлайн-трансляція Ради. На порядку денному — година запитань до уряду і боротьба з пластиком"/>
    <meta property="og:description" content="У п’ятницю, 1 листопада, Верховна рада проводить своє останню пленарне засідання цього тижня."/>
  </head>
  <body>
    <article>
      <h1>Онлайн-трансляція Ради. На порядку денному — година запитань до уряду і боротьба з пластиком</h1>
      <h2>У п’ятницю, 1 листопада, Верховна рада проводить своє останню пленарне засідання цього тижня.</h2>
      <address>
        <time datetime="2019-11-01T08:00:00+00:00">01 Nov 2019, 08:00</time>
      </address>
      <p>Традиційно для п’ятниці депутати розпочнуть його з години запитань до уряду.</p>
      <p>Крім того, сьогодні нардепи мають намір призначити на 4 грудня проведення парламентських слухань щодо земельної реформи.</p>
      <p>Кілька законопроектів будуть розглянуті в першому читанні: про протидію відмиванню доходів, отриманих злочинним шляхом, фінансуванню тероризму та розповсюдженню зброї масового знищення (№2179), а також про спрощення добровільного об'єднання територіальних громад (№ 2189).</p>
      <p>У першому читанні депутати також планують розглянути кілька законопроектів про зміни до Кримінально-процесуального кодексу України; законопроект про зменшення тиску на бізнес з боку органів ринкового нагляду (№2172); про скорочення використання пластикових пакетів (№2051 і № 2051−1).</p>
      <p>Крім того, ряд законопроектів 1 листопада мають пройти друге читання: зміни до закону про джерела фінансування дорожнього господарства України (№1041); нові норми кримінальної відповідальності за фальсифікацію лікарських засобів (№1152−1); законопроект про розвиток та державну підтримку малого і середнього підприємництва в Україні (№ 0942) та низка інших.</p>
      <p>НВ веде відеотрансляцію засідання Ради 1 листопада.</p>
      <figure>
        <iframe src="https://www.youtube.com/embed/CMSzlXzzezY" width="900" height="506" data-service="Youtube" scrolling="no"/>
      </figure>
    </article>
  </body>
</html>