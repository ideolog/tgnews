<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/grigor-shte-pochiva-v-islandija-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T08:46:00+00:00"/>
    <meta property="og:title" content="Григор ще почива в Исландия (ВИДЕО)"/>
    <meta property="og:description" content="Българският тенисист показа завидни знания за Париж"/>
  </head>
  <body>
    <article>
      <h1>Григор ще почива в Исландия (ВИДЕО)</h1>
      <h2>Българският тенисист показа завидни знания за Париж</h2>
      <address>
        <time datetime="2019-11-01T08:46:00+00:00">01 Nov 2019, 08:46</time>
      </address>
      <p>Григор Димитров вече е решил къде да почива, след като турнирът в Париж, който е последен в програмата му за 2019 г., приключи. Противно на очакванията българският тенисист няма да избяга от зимата на някоя топла дестинация, а напротив.</p>
      <p>Заедно със семейството си Гришо ще се насочи на север и ще си подари почивка в Исландия.</p>
      <figure>
        <iframe data-src="https://twitter.com/RolexPMasters/status/1189863335023374341?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Всяка година преминаваме от нещо екстравагантно към нещо още по-екстравагантно. Първо беше Африка. Може да си представите атмосферата с дивите животни. Сега ще заложим на дълбоките и тъмни пейзажи, на горещите гейзери, снегомобилите и такива неща", разказа той в специално интервю за официалния канал на турнира в Париж.</p>
      <p>Оказва се, че българинът е запознат с доста детайли около столицата на Франция. Той знае как се произнася "Айфелова кула" на френски, кога градът ще бъде домакин на олимпийските игри и месеца, в който е Денят на бастилията - националният празник на страната.</p>
      <p>Освен това Гришо е наясно кои са световните шампиони по футбол при мъжете и жените. </p>
      <p>А за финал... песен на АВВА.</p>
      <p>Всъщност е все още рано Димитров да мисли за почивка. Той продължава участието си на турнира в Париж с четвъртфинал срещу Кристиан Гарин. Двамата ще играят днес (1 ноември) в 15:00 ч. българско време.</p>
    </article>
  </body>
</html>