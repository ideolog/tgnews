<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/69c43a47f9151979/incendiul-de-la-un-camin-din-capitala-un-barbat-retinut-pentru-tentativa-de-omor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T08:04:47+00:00"/>
    <meta property="og:title" content="Incendiul de la un cămin din capitală: Un bărbat, reținut pentru tentativă de omor"/>
    <meta property="og:description" content="Un bărbat în vărstă de 60 de ani a fost reținut ieri pentru 72 de ore pentru tentativă de omor, în cazul incendiului de pe strada Ion Pelivan, din capitală. Acesta este un locuitor al blocului respectiv și se presupune că ar fi incendiat intenționat scara blocului."/>
  </head>
  <body>
    <article>
      <h1>Incendiul de la un cămin din capitală: Un bărbat, reținut pentru tentativă de omor</h1>
      <address><time datetime="2019-11-01T08:04:47+00:00">01 Nov 2019, 08:04</time> by <a rel="author">Jurnal.md</a></address>
      <p>
        <b>Un bărbat în vărstă de 60 de ani a fost reținut ieri pentru 72 de ore pentru tentativă de omor, <a href="http://jurnal.md/ro/news/9912c210645829aa/foto-incendiu-la-un-camin-din-capitala-70-de-persoane-au-fost-evacuate-sunt-victime.html">în cazul incendiului de pe strada Ion Pelivan, din capitală</a>. Acesta este un locuitor al blocului respectiv și se presupune că ar fi incendiat intenționat scara blocului.</b>
      </p>
      <p>Ofițerul de presă al Poliției Capitalei, Natalia Stati, a declarat pentru Jurnal.md că în urma investigațiilor polițiștii au stabilit că incendiul a pornit de la parter, unde erau mai multe cărucioare pentru copii, care au și fost incendiate.</p>
      <p>În urma măsurilor efectuate bărbatul de 60 de ani a fost reținut și plasat în izolatorul de detenție provizorie al Direcției de Poliție.</p>
      <p>Pe cazul dat a fost inițiată o anchetă penală.</p>
      <p>Amintim <a href="http://jurnal.md/ro/news/9912c210645829aa/foto-incendiu-la-un-camin-din-capitala-70-de-persoane-au-fost-evacuate-sunt-victime.html">că cinci oameni, printre care doi minori, au suferit arsuri și intoxicație cu monoxid de carbon în urma unui incendiu izbucnit joi dimineața într-un cămin din strada Ion Pelivan. 70 de oameni au fost evacuați de pompieri, iar trei persoane, care au rămas blocate la etajul trei, au fost evacuate cu autoscara.</a></p>
      <figure>
        <img src="http://static.cdn.jurnaltv.md/superdesk/20191031091028/399fe83e1e1c826b4885d669037a30177982ef2b172c7a0805a2168ba2525db8.jpg"/>
        <figcaption>dse.md</figcaption>
      </figure>
      <figure>
        <img src="http://static.cdn.jurnaltv.md/superdesk/20191031091028/c3dc342687ab9d8f93c9c318fee1218015f042e743ff88d27e4a3a9bc005326d.jpg"/>
        <figcaption>dse.md</figcaption>
      </figure>
      <figure>
        <img src="http://static.cdn.jurnaltv.md/superdesk/20191031091028/ebe8c729722f19bb8d3ebb72ea97d5adb9fd9391e3af02cc657afb62ffa7e6a0.jpg"/>
        <figcaption>dse.md</figcaption>
      </figure>
    </article>
  </body>
</html>