<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/ze_sveta/amerika-zavedla-nove-sankce-proti-iranu-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T08:11:00+00:00"/>
    <meta property="og:title" content="Amerika zavedla nové sankce proti Íránu. Chce dohled nad jaderným programem"/>
    <meta property="og:description" content="Spojené státy zavedly nové sankce proti Íránu. Tentokráte se týkají sektoru stavebnictví, jakož i dodávek materiálů využitelných v jaderném a raketovém programu Teheránu. Oznámilo to americké ministerstvo zahraničí."/>
  </head>
  <body>
    <article>
      <h1>Amerika zavedla nové sankce proti Íránu. Chce dohled nad jaderným programem</h1>
      <address><time datetime="2019-11-01T08:11:00+00:00">01 Nov 2019, 08:11</time> by <a rel="author">ČTK</a></address>
      <p>Stavebnictví v Íránu je podle šéfa americké diplomacie Mikea Pompea přímo či nepřímo kontrolováno revolučními gardami, složkou íránských ozbrojených sil, kterou Spojené státy řadí mezi teroristické organizace.</p>
      <figure>
        <img src="https://g.denik.cz/1/d3/indira-gandhi-charlie-chaplin-a-jawaharlal-nehru02_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/vrazda-indira-gandhiova-sklari-chodnik-pamatnik-sikhove-nove-dilli-indie-smrt.html">Před 35 lety zavraždili Indiru Gándhíovou. Připomíná ji i dílo českých sklářů Přečíst článek ›</a>
      </aside>
      <p>Rozhodnutí oznámené ministerstvem zahraničí podle agentur odráží snahu zvýšit ekonomický tlak na Írán. Ale současně ponechává dveře otevřené diplomacii dovolením práce zahraničních společností - evropských, ruských a čínských - na civilním programu v íránských jaderných zařízeních, aniž by jim hrozily americké sankce.</p>
      <h3>Dohled nad Íránem</h3>
      <p>"Toto rozhodnutí umožní zachovat dohled nad civilním jaderným programem Íránu, sníží riziko šíření (zbraní hromadného ničení), omezí schopnost Íránu zkrátit \'čas průlomu\' (potřebný pro výrobu dostatečného množství obohaceného uranu) k vytvoření jaderné zbraně a zabrání režimu v obnově míst klíčových z hlediska šíření (zbraní hromadného ničení)," uvedla resortní mluvčí.</p>
      <figure>
        <img src="https://g.denik.cz/1/aa/pozar-vlaku-v-pakistanu-si-vyzadal-nejmene-65-mrtvych_denik-150-3x2.jpg"/>
      </figure>
      <aside>
        <a href="https://www.denik.cz/ze_sveta/vlak-v-pakistanu-zachvatil-pozar-vyzadal-si-nejmene-65-mrtvych-20191031.html">Vlak v Pákistánu zachvátil požár. Vyžádal si nejméně 65 mrtvých Přečíst článek ›</a>
      </aside>
      <p>Trump loni v květnu odstoupil od mezinárodní jaderné dohody s Íránem a proti Teheránu zavedl mimořádně rozsáhlá sankční opatření.</p>
    </article>
  </body>
</html>