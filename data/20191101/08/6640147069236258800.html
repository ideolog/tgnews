<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/stranger-things-4-si-cercano-quattro-personaggi-ricorrenti-maschili/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T08:00:00+00:00"/>
    <meta property="og:title" content="Stranger Things 4: si cercano quattro personaggi ricorrenti maschili"/>
    <meta property="og:description" content="Dopo tre settimane dall'annuncio dei fratelli Duffer di una nuova stagione di Stranger Things, si iniziano a conoscere i primi dettagli riguardante la quarta serie del fortunato prodotto di Netflix, a cominciare da quanti e quali saranno i protagonisti."/>
  </head>
  <body>
    <article>
      <h1>Stranger Things 4: si cercano quattro personaggi ricorrenti maschili</h1>
      <address><time datetime="2019-11-01T08:00:00+00:00">01 Nov 2019, 08:00</time> by <a rel="author">Lorenzo Ferrero</a></address>
      <p>Dopo tre settimane dall’annuncio dei fratelli <b>Duffer</b> di una nuova stagione di <b>Stranger Things</b>, si iniziano a conoscere i primi dettagli riguardanti la quarta serie del fortunato prodotto di <a href="https://www.tomshw.it/culturapop/migliori-serie-tv-neflix/"><b>Netflix</b></a>, a cominciare da quanti e quali saranno i personaggi ricorrenti.</p>
      <p>Leggi anche: <a href="https://www.tomshw.it/culturapop/stranger-things-4-rivelato-il-numero-di-episodi-e-una-possibile-data-di-rilascio/">Stranger Things 4: rivelato il numero di episodi e una possibile data di rilascio</a></p>
      <p>Quando si parla di Stranger Things, le cose si fanno sempre un po’ complesse, a causa soprattutto dell’incredibile segretezza che si aggira intorno al progetto; ma lo staff di <b>TVLine</b> è riuscito a carpire qualche informazione in più, soprattutto per quanto riguarda il cast.</p>
      <p>Sembra, infatti, che i due registi stiano cercando quattro nuovi ruoli ricorrenti maschili: in particolare, tre adolescenti e un adulto.<br/>Ecco cosa ha detto TVLine:</p>
      <blockquote>“Il trio di adolescenti saranno dei metallari un po’ particolari e fuori di testa. Mentre il ragazzo più grande possiede caratteristiche che suggeriscono che la sua storyline sarà ambientata molto, molto lontana da Hawkins.”</blockquote>
      <figure>
        <img src="https://www.tomshw.it/images/images/2019/09/stranger-things-53950.768x432.jpg"/>
      </figure>
      <p>Per aiutare i fan di Stranger Things che aspettano la serie con impazienza, gli autori dello show stanno offrendo aggiornamenti settimanali su twitter, attraverso una “rubrica” che chiamano “<b>I Venerdì del Videonoleggio</b>“.</p>
      <p>Ogni Venerdì, ai fan viene data una lista di cinque film di cui gli sceneggiatori hanno discusso nel corso della settimana e che influiranno sicuramente sugli otto episodi della quarta stagione. Ecco cosa hanno pubblicato la settimana scorsa:</p>
      <figure>
        <iframe data-src="https://twitter.com/strangerwriters/status/1187857307167649792?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>“<i>Siamo assolutamente entusiasti di continuare il nostro rapporto con Netflix. All’inizio del 2015, Ted Sarandos, Cindy Holland, Brian Wright e Matt Thunell ci hanno dato un’enorme opportunità sia per noi, che per il nostro show, cambiando per sempre la nostra vita. Da quel primo incontro, fino all’uscita di Stranger Things 3, l’intero team di Netflix è stato a dir poco sensazionale, fornendoci il tipo di supporto, guida e libertà creativa che abbiamo sempre sognato. Non vediamo l’ora di raccontare molte altre storie insieme! A cominciare, ovviamente, con il ritorno nel Sotto-sopra</i>“, hanno dichiarato i fratelli Duffer durante un’intervista.</p>
      <p>In attesa di una data d’uscita ufficiale, vi ricordiamo che le riprese della nuova stagione di Stranger Things inizieranno probabilmente a <b>Gennaio 2020</b> e avrà ben otto episodi, esattamente come la precedente.</p>
      <blockquote>Potete trovare moltissime Funko Pop! di Stranger Things a questo <a href="https://toms.it/S5JJB">link</a> di Amazon.</blockquote>
    </article>
  </body>
</html>