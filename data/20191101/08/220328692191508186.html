<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/nadal-s-vtora-pobeda-sled-kontuziyata-405539.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T08:54:18+00:00"/>
    <meta property="og:title" content="Надал с втора победа след контузията"/>
    <meta property="og:description" content="Рафа надви Вавринка на Мастърс-а в Париж"/>
  </head>
  <body>
    <article>
      <h1>Надал с втора победа след контузията</h1>
      <address><time datetime="2019-11-01T08:54:18+00:00">01 Nov 2019, 08:54</time> by <a rel="author">Пламен Вълков</a></address>
      <p>Световният №2 в тениса Рафаел Надал записа втора победа след завръщането си на корта, като в двубой от трети кръг на "Мастърс" турнира в Париж се наложи с 6:4, 6:4 над Стан Вавринка. Испанецът лекуваше контузия на китката.</p>
      <p>Рафа се класира за четвъртфиналите в турнира, който е първи официален ранкинг турнир за него след титлата на US Open. Той ще играе на тази фаза в Париж за седми път. Надал регистрира своята 19-та победа над Вавринка, който има три успеха над испанеца. Последните шест сблъсъка между двамата вече са спечелени от испанеца.</p>
      <p>"Сервисът ми работеше добре днес, както и волетата. Няколко пъти излизах край мрежата със сервис - воле. Бях фокусиран и се опитвах да задържам подаването си през цялото време", каза Надал, който спечели всичките си 10 точки след излизане край мрежата.</p>
      <p>Следващият съперник на Надал ще бъде намиращият се в отлична форма местен любимец Жо-Вилфред Цонга. Французинът спаси два мачбола в мача си срещу Ян-Ленард Щруф и го победи с 2:6, 6:4, 7:6(6), въпреки че изоставаше с 6:4 точки в тайбрека на третата част.</p>
      <p>Цонка е носител на трофея в Париж през 2008-ма година, а в този случай преследва третата си титла през кампанията. Той обаче изостава с 4:9 победи в преките мачове срещу Надал. Друг французин - Гаел Монфис - е на една победа от място във финалите на ATP за втори от в кариерата си. Монфис се наложи с 4:6, 6:4, 6:1 над Раду Албот в трети кръг. Французинът се нуждае от победа на четвъртфиналите срещу Денис Шаповалов и ще заеме последното осмо място в Лондон. </p>
    </article>
  </body>
</html>