<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/amazon-ikea-nike-trendi-riteylu-aktualni-dlya-ukrajini-svitovi-praktiki-prodazhiv-50050919.html"/>
    <meta property="og:site_name" content="НВ"/>
    <meta property="article:published_time" content="2019-11-01T08:15:00+00:00"/>
    <meta property="og:title" content="Що перейняти у Amazon або IKEA. Тренди рітейлу, актуальні для України"/>
    <meta property="og:description" content="Традиційний роздрібний підхід вже давно не працює"/>
  </head>
  <body>
    <article>
      <h1>Що перейняти у Amazon або IKEA. Тренди рітейлу, актуальні для України</h1>
      <h2>Традиційний роздрібний підхід вже давно не працює</h2>
      <address><time datetime="2019-11-01T08:15:00+00:00">01 Nov 2019, 08:15</time> by <a rel="author">Максим Лень</a></address>
      <p>Сьогодні ритейл ринок швидко розвивається, в основному за рахунок масштабування активів Amazon і Alibaba, які створюють новий глобальний ландшафт цієї індустрії. Решта рітейлерів повинні швидко адаптуватися, щоб йти в ногу з часом, оскільки обидва гіганти просувають e-commerce, інформаційні технології, штучний інтелект. Такі підходи, ймовірно, будуть проаналізовані і застосовані на всіх ринках в найближчому майбутньому. Вони здійснюють революцію в поставках і ставлять під сумнів традиційний роздрібний підхід. Тому ми запустили нове відгалуження бізнесу — h/commerce.</p>
      <p>H/commerce — це стратегічний департамент, який об'єднав наших рітейлерів у єдину міжнародну практику. Це підрозділ, який буде вирішувати найбільш актуальні маркетингові завдання, що стоять перед кращими світовими ритейл-брендами.</p>
      <p>Ми хочемо поділитися з вами головними ритейл трендами, які актуальні і для України.</p>
      <p>1. Зрада традиційним концепціям</p>
      <p>Звичні формати торгових приміщень змінюються під тиском споживчих вимог. Все більше гравців експериментують з простором, його технологічністю, і підходами до обслуговування клієнтів.</p>
      <p>IKEA прагне відповідати зручності міського покупця, відкриваючи безліч точок малого формату.</p>
      <p>Nike фокусується на особливостях різних community і впроваджує мобільні технології: резервування товару, зберігання придбаних товарів в шафках самообслуговування і т. д. Все через смартфон.</p>
      <p>Зрада традиціям — це можливість освіжити торгові точки, надихаючи споживача реалізувати власний consumer journey.</p>
      <p>2. Кількість власних торгових марок зростатиме</p>
      <p>За останні 3 роки кількість власних ТМ на полицях подвоїлася. Представники категорії активно розвивають цю стратегію, адже вона допомагає диференціюватися в очах покупця, який просто завалений безпрецедентною кількістю точок і способів покупки одних і тих же товарів.</p>
      <p>Target у 2018 запустив 8 власних торгових марок.</p>
      <p>Amazon з 2017 по 2018 запустив 66 власних ТМ.</p>
      <p>UA Retail — 13% — частка власних ТМ у портфелі головних гравців в Україні.</p>
      <p>Якщо категорія розраховує отримати максимальний дохід від такої стратегії, необхідно інвестувати в рекламу даних ТМ.</p>
      <p>3. Оптимізація часу споживача</p>
      <p>Цього року очікується прорив розвитку технологій щодо розумного і автоматизованого розрахунку. Ринок уже чув про Amazon Go і його бескассові магазини, але й інші компанії не стоять на місці, поступово впроваджуючи власні технологічні рішення для прискорених покупок і оптимізації часу споживача.</p>
      <p>Amazon Go — мережа невеликих магазинів без кас. Все, що вам потрібно це однойменний додаток з прив’язаною платіжною карткою. Зайшов — Взяв — Вийшов. Система сама відстежить, що саме ви взяли… ну прямо-таки магія.</p>
      <p>Сільпо впровадили каси самообслуговування, чим задали тренд для українського ринку. Реалізований не вперше, але є найбільш широким кейсом на UA-ринку.</p>
      <p>«Доводиться бігти з усіх ніг, щоб тільки залишитися на тому ж місці, а щоб потрапити в потрібне місце, потрібно бігти вдвічі швидше» ( «Аліса в країні чудес»).</p>
      <p>4. Buy Online, Pick up In Store (BOPIS)</p>
      <p>Дистрибуція придбаних товарів через «шафки очікування» хороший і відносно простий приклад інновації, яка не така і нова для категорії, але цілком може стати проривом для ринку вже в 2019 році. Важливо удосконалювати підходи і розробляти нові ідеї проектування і модернізації торгових точок.</p>
      <p>Walmart встановив «шафки очікування» в магазинах і вивчає можливість удосконалення процесу через інші технології, наприклад, безпілотне таксі для доставки покупців до «шафок».</p>
      <p>Auchan France реалізував можливість онлайн замовлення через додаток. Отримання ж товару відбувається в зручний для споживача час у спеціальних точках видачі.</p>
      <p>Rozetka розвиває мережу «шафок» по всій країні.</p>
      <p>Йдеться не просто про зручність, вартість та якість. У свідомості споживача онлайн і оффлайн вже взаємопов'язані.</p>
      <p>5. Маркетинг соціального попиту</p>
      <p>У споживача є попит на соціальні ініціативи, а категорія, повинна прагнути його задовольнити.</p>
      <p>DICK’S Sportswear оголосив, що більше не буде продавати гвинтівки в своїх магазинах, після стрілянини в школі у Флориді.</p>
      <p>Sodastream закликає боротися із забруднення світового океану.</p>
      <p>Metro C&amp;C розвиває мережу точок сортування сміття на території парковок супермаркету.</p>
      <p>Сільпо крім розвитку мережі точок і програми Silpo Recycling, зв’язали проект з програмою лояльності. Споживач може здавати сміття на переробку і отримувати за це бонусні бали в програмі лояльності.</p>
      <p>Важливо дати споживачеві можливість реалізувати свій соціальний порив.</p>
      <p>6. SMM повинен стати ще цілеспрямованішим</p>
      <p>Соціальні медіа — зростаюча складова ритейл маркетингу. Молоді покупці звертаються до соціальних мереж не тільки для спілкування, але і для взаємодії з улюбленими брендами. Категорія все активніше використовуює соціальні мережі, заохочуючи покупців говорити з ними. Про все від питань обслуговування, до змін, які вони хотіли б бачити.</p>
      <p>7. Персоналізація — ключ до лояльності</p>
      <p>Великі гравці зробили кроки щодо зміни або оновлення програм лояльності.</p>
      <p>63% споживачів хочуть, щоб їхній досвід покупок аналізувався і використовувався для персоналізації пропозицій у майбутньому.</p>
      <p>64% готові ділитися особистими даними в обмін на бали й автоматичне нарахування бонусів.</p>
      <p>Target дає персоналізовані переваги, спрямовані на більш глибоку і регулярну взаємодію з компанією. Аналізує покупки і пропонує релевантні бонуси.</p>
      <p>Walmart впровадив додаток, що дозволяє покупцям замовляти, оплачувати і отримувати товари онлайн, фізично перебуваючи в магазині, тобто минаючи черги і заощаджуючи час.</p>
      <p>Сьогодні лояльність — це більше, ніж невеликі знижки. А персоналізація — це більше, ніж e-mail розсилки.</p>
    </article>
  </body>
</html>