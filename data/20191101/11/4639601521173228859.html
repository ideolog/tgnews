<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/sports/panathinaikos-ekso-o-mpraoun-mesa-o-mpentil-stin-basket-league/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T11:35:07+00:00"/>
    <meta property="og:title" content="Παναθηναϊκός : Έξω ο Μπράουν, μέσα ο Μπέντιλ στην Basket League"/>
    <meta property="og:description" content="Σε μία αλλαγή στους ξένους για την Basket League θα προχωρήσει ο Παναθηναϊκός, καθώς τη θέση του Ρίον Μπράουν στο ρόστερ της ομάδας θα πάρει ο Μπεν Μπέντιλ."/>
  </head>
  <body>
    <article>
      <h1>Παναθηναϊκός : Έξω ο Μπράουν, μέσα ο Μπέντιλ στην Basket League</h1>
      <h2>Σε μία αλλαγή στους ξένους για την Basket League θα προχωρήσει ο Παναθηναϊκός, καθώς τη θέση του Ρίον Μπράουν στο ρόστερ της ομάδας θα πάρει ο Μπεν Μπέντιλ.</h2>
      <address><time datetime="2019-11-01T11:35:07+00:00">01 Nov 2019, 11:35</time> by <a rel="author">ΤοΒΗΜΑ Team</a></address>
      <p>Οι καλές εμφανίσεις που έχει πραγματοποιήσει ο Μπεν Μπέντιλ στα τελευταία παιχνίδια της ομάδας του Παναθηναϊκού, φαίνεται πως έχουν κερδίσει τον Αργύρη Πεδουλάκη, με τον Έλληνα κόουτς να προχωρά σε μία αλλαγή.</p>
      <p>Οι «πράσινοι» πήραν την απόφαση να κάνουν μία «εσωτερική» αλλαγή στους ξένους που θα έχουν δικαίωμα συμμετοχής στην Basket League. Έτσι λοιπόν ο Γκανέζος πάουερ Φόργουορντ/σέντερ θα πάρει τη θέση του Ρίον Μπράουν για τις υποχρεώσεις του τριφυλλιού στο ελληνικό πρωτάθλημα.</p>
      <p>
        <a href="https://www.in.gr/2019/11/01/greece/diagnostika-kentra-louketo-apo-tis-21-noemvriou-megali-talaiporia-gia-tous-asfalismenous/">Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους</a>
      </p>
      <p>Αυτό πρακτικά σημαίνει πως ο Μπέντιλ κερδίζει συνεχώς πόντους σε σχέση με τον 28χρονο πρώην παίκτη του Προμηθέα Πάτρας, ο οποίος πλέον θα έχει ρόλο μόνο στους αγώνες του Παναθηναϊκού για την Euroleague καθώς δεν έχει πείσει ακόμα τον 55χρονο προπονητή.</p>
      <p>Μάλιστα ο Αργύρης Πεδουλάκης μετά τη νίκη του Παναθηναϊκού επί της Αναντολού Εφές δήλωσε πως η ομάδα ίσως χρειαστεί έναν ακόμα γκαρντ, κάτι που αν τελικά γίνει τότε δυσχεραίνει την παραμονή του Μπράουν στο ρόστερ των «πράσινων».</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>