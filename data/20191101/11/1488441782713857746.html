<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/esordio-cina-huawei-mate-30-5g-le-vendite-fruttato-quasi-13-milioni-euro-al-minuto-677408/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T11:42:47+00:00"/>
    <meta property="og:title" content="Che esordio in Cina per Huawei Mate 30 5G: le vendite hanno fruttato quasi 13 milioni di euro al minuto!"/>
    <meta property="og:description" content="Come ampiamente annunciato nelle settimane precedenti Huawei ha iniziato a commercializzare ufficialmente in Cina il suo nuovo Mate 30 5G...."/>
  </head>
  <body>
    <article>
      <h1>Che esordio in Cina per Huawei Mate 30 5G: le vendite hanno fruttato quasi 13 milioni di euro al minuto!</h1>
      <address><time datetime="2019-11-01T11:42:47+00:00">01 Nov 2019, 11:42</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>Come ampiamente annunciato nelle settimane precedenti <a href="https://www.androidworld.it/tag/huawei/">Huawei</a> ha iniziato a commercializzare ufficialmente <b>in Cina</b> il suo nuovo <a href="https://www.androidworld.it/tag/huawei-mate-30-pro/">Mate 30 5G</a>. Il produttore ha debuttato con le vendite per un tempo <b>molto limitato</b>, facendo registrare degli ottimi risultati.</p>
      <p>Nello specifico, <b>Huawei Mate 30 5G</b> è stato in vendita per soli <b>sette minuti</b> nello store vMall, a partire dalle ore <b>10:08</b> locali per infondere buon auspicio. Huawei avrebbe incassato <b>100 milioni</b> di yuan cinesi <b>al minuto</b>, equivalenti a circa 13 milioni di euro al minuto, per un totale di 90 milioni di euro. Volendo convertire le cifre in unità vendute, considerando che un Mate 30 5G viene commercializzato all’equivalente compreso tra 650€ e 1.100€, si arriva alla conclusione che Huawei avrebbe venduto <b>circa 70.000</b> Mate 30 5G.</p>
      <p>Vi ricordiamo che la gamma Mate 30 dovrebbe arrivare <a href="https://www.androidworld.it/2019/10/30/huawei-mate-30-forse-data-dista-meno-20-giorni-676630/">anche nel mercato italiano</a>, prevedibilmente intorno a metà novembre.</p>
      <p>Via: <a href="https://www.huaweicentral.com/breaking-first-sales-of-huawei-mate-30-series-5g-recorded-100-million-yuan-14-mil-per-minute/">Huawei Central</a></p>
    </article>
  </body>
</html>