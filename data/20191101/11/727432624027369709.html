<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/data/na-er-apples-nye-strommetjeneste-lansert-i-norge/71772801"/>
    <meta property="og:site_name" content="Dinside"/>
    <meta property="article:published_time" content="2019-11-01T11:58:00+00:00"/>
    <meta property="og:title" content="Nå er Apples nye strømmetjeneste lansert i Norge"/>
    <meta property="og:description" content="Prøv i ett år gratis om du har nettopp har kjøpt deg ny iPhone."/>
  </head>
  <body>
    <article>
      <h6 class="kicker">Apple TV+ er her</h6>
      <h1>Nå er Apples nye strømmetjeneste lansert i Norge</h1>
      <h2>Prøv i ett år gratis om du har nettopp har kjøpt deg ny iPhone.</h2>
      <address><time datetime="2019-11-01T11:58:00+00:00">01 Nov 2019, 11:58</time> by <a rel="author">Kirsti Østvang</a></address>
      <p>I dag gikk startskuddet for <a href="https://www.dinside.no/data/apple-lanserte-apple-tv/70910392">Apples nye TV-strømmetjeneste, Apple TV+</a>. Den er lansert i over 100 land, inkludert Norge.</p>
      <h3>Du kan få ett år gratis</h3>
      <figure>
        <img src="https://dbstatic.no/71772909.jpg?imageId=71772909&amp;x=0&amp;y=0&amp;cropw=100&amp;croph=100&amp;width=322&amp;height=697"/>
        <figcaption><b>FRISTENDE TILBUD:</b> Apple kan tilby ett år gratis Apple TV+ for de som har kjøpt seg et nytt Apple-produkt. Skjermbilde: Kirsti Østvang Vis mer</figcaption>
      </figure>
      <p>Et abonnement vil koste deg 59 kroner i måneden, med en sju dager gratis prøveperiode.</p>
      <p>Har du nylig kjøpt iPhone eller et annet Apple-produkt, skal du imidlertid få tilbud om et helt år gratis prøveperiode.</p>
      <p>Et abonnement kan for øvrig deles med opptil seks familiemedlemmer via Apples familiedelingsfunksjon. Innhold kan både strømmes og lastes ned for visning offline.</p>
      <h3>Magert utvalg i starten</h3>
      <p>I motsetning til for eksempel Netflix, har ikke Apples nye tjeneste et stort arkiv med tilgjengelig innhold.</p>
      <p>Innledningsvis kommer Apple TV+ med bare ni eksklusive titler, åtte tv-serier og én film, deriblant The Morning Show, en dramaserie med Reese Witherspoon, Jennifer Aniston og Steve Carell.</p>
      <p>Les mer om seriene som er tilgjengelig <a href="https://www.dinside.no/mobil/apple-tv-kommer-i-november/71587018">her</a>.</p>
      <p>Mer innhold skal imidlertid slippes i løpet av de neste par ukene, skriver <a href="https://9to5mac.com/2019/10/31/apple-tv-plus-now-live/">9to5Mac</a>.</p>
      <h3>Slik ser du på Apple TV+</h3>
      <p>For å se på Apple TV+, må du bruke Apple TV-appen. Den finnes til iPhone, iPad (til iOS kan du laste den ned fra App Store), Mac og Apple TV.</p>
      <p>I høst har Apple også gjort appen tilgjengelig på en rekke smart-TV-er, fra blant andre Samsung og Sony, og strømmebokser.</p>
      <p>TJenesten er dessuten tilgjengelig i webversjon fra <a href="https://tv.apple.com/no">tv.apple.com</a>. Det er støtte for både Safari, Firefox og Chrome, og det fungerer fra både Mac og Windows.</p>
      <related>
        <h4>LES OGSÅ:</h4>
        <a href="https://www.dinside.no/mobil/dette-er-nytt-pa-apple-tv/71664805"/>
      </related>
    </article>
  </body>
</html>