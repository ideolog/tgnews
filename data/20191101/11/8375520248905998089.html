<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/v-ukrajini-je-189-sirovatok-proti-difteriji-moz-636979.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T11:16:03+00:00"/>
    <meta property="og:title" content="В Україні є 189 сироваток проти дифтерії - МОЗ"/>
    <meta property="og:description" content="Цього року в Україні зафіксували вже 21 підтверджений випадок захворювання на дифтерію"/>
  </head>
  <body>
    <article>
      <h1>В Україні є 189 сироваток проти дифтерії - МОЗ</h1>
      <address>
        <time datetime="2019-11-01T11:16:03+00:00">01 Nov 2019, 11:16</time>
      </address>
      <h4>Цього року в Україні зафіксували вже 21 підтверджений випадок захворювання на дифтерію</h4>
      <p>В Україні на сьогодні є 189 сироваток проти дифтерії.</p>
      <p>Про це 1 листопада під час пресконференції у МОЗ України повідомив гендиректор «Центру громадського здоров'я МОЗ України» Володимир Курпіта.</p>
      <p>За його словами, сироватка розподілена в усіх областях України.</p>
      <p>Між тим, за словами міністерки охорони здоров’я Зоряни Скалецької, цього року лікарі зафіксували вже 21 підтверджений випадок захворювання на дифтерію.</p>
      <p>Вона запевнила, що сьогодні в Україні достатня кількість вакцин проти дифтерії. «Є 2 млн вакцин для дітей і 5 млн для дорослих», - сказала Скалецька під час пресконференції.</p>
      <p>«До 1 року вакциновані лише 59%, дорослих лише 52%», - повідомила міністерка, заявивши про вкрай низький відсоток вакцинованості, яка є найкращою профілактикою захворюваності.</p>
      <p>Нагадаємо, наприкінці жовтня повідомлялося<a href="https://glavcom.ua/kyiv/news/u-kijevi-pidtverdzheno-dva-vipadki-zahvoryuvannya-na-difteriyu-636318.html"> про зафіксований у Києві другий випадок захворювання на дифтерію.</a> Медики використали <a href="https://glavcom.ua/kyiv/news/u-stolitsi-drugij-vipadok-difteriji-635629.html">останню в наявності на той момент сироватку проти цієї хвороби.</a></p>
      <related>
        <a href="https://glavcom.ua/kyiv/news/u-kijevi-shkolyar-zahvoriv-na-difteriyu-635067.html"/>
        <a href="https://glavcom.ua/news/na-zakarpatti-u-studenta-medika-diagnostuvali-difteriyu-634209.html"/>
        <a href="https://glavcom.ua/news/v-ukrajini-znovu-zafiksuvali-difteriyu-540660.html"/>
      </related>
    </article>
  </body>
</html>