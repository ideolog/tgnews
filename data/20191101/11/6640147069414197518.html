<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-guerrilla-sviluppo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T11:30:00+00:00"/>
    <meta property="og:title" content="Death Stranding: anche Guerrilla Games ha partecipato allo sviluppo"/>
    <meta property="og:description" content="A quanto pare anche un grande numero di sviluppatori di Guerrilla Games ha partecipato allo sviluppo dell'attesissimo Death Stranding."/>
  </head>
  <body>
    <article>
      <h1>Death Stranding: anche Guerrilla Games ha partecipato allo sviluppo</h1>
      <address><time datetime="2019-11-01T11:30:00+00:00">01 Nov 2019, 11:30</time> by <a rel="author">Giacomo Todeschini</a></address>
      <p>Come ben saprete<b> Death Stranding</b>, attesissimo titolo di <b>Kojima Productions</b> di cui sono uscite oggi le recensioni, utilizza il <b>Decima Engine</b> di <b>Guerrilla Games</b>. Secondo quanto emerso in queste ore il legame tra l’opera di <b>Hideo Kojima</b> e la celebre software house è ancora più profonda.</p>
      <p>Secondo quanto riportato dai crediti alla fine del gioco, infatti, sono decisamente molti i dipendenti di <b>Guerrilla Games</b> che hanno partecipato allo sviluppo di<b> Death Strandig.</b></p>
      <p>Leggi anche: <a href="https://www.tomshw.it/videogioco/star-wars-the-old-republic-miliardo-dollari/">Star Wars The Old Republic ha incassato quasi un miliardo di dollari dal lancio</a></p>
      <figure>
        <img src="https://www.tomshw.it/images/images/2019/09/death-stranding-51187.jpg"/>
      </figure>
      <p>Tra le oltre 70 persone dello studio che hanno contribuito al titolo di <b>Kojima Productions</b> possiamo trovare anche delle personalità di primissimo piano, che hanno lavorato anche a <b>Horizon Zero Dawn</b> come, ad esempio, <b>Tommy De Roos</b>, lead game programmer, <b>Frank Compagner</b>, lead programmer, <b>Arjen Beij</b>, lead AI Programmer e <b>Michiel Van Der Leeuw</b>, technical director.</p>
      <p>Molto curioso, inoltre, è il fatto che nessun sviluppatore di <b>Guerrilla Games</b> abbia inserito la propria esperienza su <b>Death Stranding</b> all’interno del proprio profilo <b>LinkedIn</b>.</p>
      <p><b>Guerrilla Games</b> o meno <b>Death Stranding</b> è veramente un ottimo titolo. Come riporta anche la nostra recensione, che potete trovare comodamente<a href="https://www.tomshw.it/videogioco/death-stranding-recensione/"> a questo link</a>, infatti:”<b>Death Stranding</b> è un gioco che lascia il segno. <b>Hideo Kojima</b> riserva nella storia e nel gameplay tutto il suo genio creativo, che dimostra di essere molto più audace di quanto, forse, si pensasse. La struttura di gioco, elementare e banale a una prima, superficiale occhiata, nasconde sotto di essa un sandbox efficace, vario, fantasticamente orchestrato; un game design letteralmente nuovo, inedito. ”</p>
      <p>Che ne pensate di questa notizia, vi aspettavate una ricezione di questo tipo per <b>Death Stranding</b>? Avete già preordinato il titolo o stavate aspettando le prime recensioni? Fateci sapere che ne pensate direttamente nei commenti!</p>
      <blockquote>Bellissimo da vedere e sensazionale da giocare: recuperate subito<b> Death Stranding</b> direttamente<a href="https://toms.it/zmuZX"> a questo link!</a></blockquote>
    </article>
  </body>
</html>