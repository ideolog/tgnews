<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/neofit-praznikt-ni-vdkhnovyava-za-blagoto-na-naroda-405549.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T11:29:00+00:00"/>
    <meta property="og:title" content="Неофит: Празникът вдъхновява за благото на народа"/>
    <meta property="og:description" content="Патриарх Неофит присъстваше на церемонията по издигане на националното знаме пред сградата на президентството"/>
  </head>
  <body>
    <article>
      <h1>Неофит: Празникът вдъхновява за благото на народа</h1>
      <address><time datetime="2019-11-01T11:29:00+00:00">01 Nov 2019, 11:29</time> by <a rel="author">Редактори</a></address>
      <p>„Този прекрасен празник ни вдъхновява да работим за благото на нашия народ и на всички, които са възлюбили Христовата вяра. За много години!“.</p>
      <p>С тези думи Негово светейшество Българският патриарх Неофит се обърна към всички българи по повод днешния празник 1 ноември – Денят на народните будители.</p>
      <p>Патриарх Неофит присъстваше на церемонията по издигане на националното знаме пред сградата на президентството и на официалното слово на президента Румен Радев по повод празника.</p>
      <p>Държавният глава и върховен главнокомандващ на Въоръжените сили Румен Радев прие почетния строй на Националната гвардейска част. Беше изпълнен химнът на България от гвардейския представителен духов оркестър.</p>
      <p>Сред присъствалите на церемонията бяха още вицепрезидентът Илияна Йотова, представители на администрацията на президента, граждани.</p>
    </article>
  </body>
</html>