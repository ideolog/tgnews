<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/vnochi-na-zastavnivschini-cherez-korotke-zamknennya-goriv-zhitloviy-budinok-379662"/>
    <meta property="og:site_name" content="Погляд"/>
    <meta property="article:published_time" content="2019-11-01T11:39:00+00:00"/>
    <meta property="og:title" content="Вночі на Заставнівщині через коротке замкнення горів житловий будинок"/>
    <meta property="og:description" content="Вночі 1 листопада 2019 року внаслідок короткого замкнення електромережі виникла пожежа на горищі житлового будинку у с. Вікно Заставнівського району"/>
  </head>
  <body>
    <article>
      <h1>Вночі на Заставнівщині через коротке замкнення горів житловий будинок</h1>
      <h2>Вогонь знищив покриття будинку та речі домашнього вжитку</h2>
      <address>
        <time datetime="2019-11-01T11:39:00+00:00">01 Nov 2019, 11:39</time>
      </address>
      <p>Вночі 1 листопада 2019 року внаслідок короткого замкнення електромережі виникла пожежа на горищі житлового будинку <b>у с. Вікно Заставнівського району.</b> О 01 год. 41 хв. загорання виявила власниця будинку, про що одразу сповістила Службу порятунку.</p>
      <p>Через пізнє виявлення пожежі та захаращення горища речами домашнього вжитку, вогонь швидко поширився на значну площу. На момент прибуття до місця події вогнеборців 5 державної пожежно-рятувальної частини м. Заставна площа пожежі вже становила 108 кв. м, вогнем було охоплено все горище житлового будинку.</p>
      <p>Рятувальникам вдалося ліквідувати пожежу у цих самих межах, запобігши поширенню вогню на житлові приміщення будинку. Окрім житлового будинку, вогнеборці врятували від знищення й поруч розташовану літню кухню. Проте у цій пожежі вогонь знищив покриття житлового будинку та речі домашнього вжитку.</p>
      <p>Ще одну пожежу у житловому секторі вогнеборці ліквідовували вночі 1 листопада <b>на ст. Іванівці Кельменецького району</b>. Там внаслідок порушення правил пожежної безпеки при влаштуванні та експлуатації котла на твердому паливі виникла пожежа у житловому будинку. Її було ліквідовано вогнеборцями місцевого пожежно-рятувального підрозділу с. Іванівці та 10 державної пожежно-рятувальної частини смт Кельменці. Про це повідомляє управління ДСНС України у Чернівецькій області.</p>
      <related>
        <h4>Схожі записи</h4>
        <a href="https://pogliad.ua/news/bukovina/cherez-korotke-zamknennya-na-bukovini-gorili-dva-gorischa-zhitlovih-budinkiv-359873"/>
        <a href="https://pogliad.ua/news/bukovina/na-bukovini-spalahnula-pozhezha-u-zhitlovomu-budinku-359068"/>
        <a href="https://pogliad.ua/news/bukovina/zalishena-bez-naglyadu-svichka-sprichina-pozhezhu-na-bukovini-379663"/>
        <a href="https://pogliad.ua/news/bukovina/protyagom-vihidnih-dniv-na-bukovini-stalosya-9-pozhezh-379449"/>
      </related>
    </article>
  </body>
</html>