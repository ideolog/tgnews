<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42568_U-Shepetivtsi-na-Khmelnichchini-vpershe-za-ostanni-roki-vchasno-startu-opalyuvalniy-sezon"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-01T11:16:00+00:00"/>
    <meta property="og:title" content="У Шепетівці на Хмельниччині вперше за останні роки вчасно стартує опалювальний сезон"/>
    <meta property="og:description" content="З 1 листопада шепетівське підприємство теплових мереж має розпочати подачу тепла в домівки містян. Відповідне рішення було ухвалене 30 ж"/>
  </head>
  <body>
    <article>
      <h1>У Шепетівці на Хмельниччині вперше за останні роки вчасно стартує опалювальний сезон</h1>
      <address>
        <time datetime="2019-11-01T11:16:00+00:00">01 Nov 2019, 11:16</time>
      </address>
      <p>
        <b>З 1 листопада шепетівське підприємство теплових мереж має розпочати подачу тепла в домівки містян. Відповідне рішення було ухвалене 30 жовтня на позачерговому засіданні виконкому Шепетівської міської ради.Вперше за останні роки опалювальний сезон стартує вчасно.</b>
      </p>
      <p>Через безгосподарську діяльність концесіонера ТОВ «Шепетівка Енергоінвест» і накопичені ним багатомільйонні борги перед НАК «Нафтогаз» шепетівчани котрий рік поспіль вимушені були повертатися в холодні домівки. Цьогоріч завдяки принциповій активній позиції місцевої влади та громади після тривалої судової тяганини комплекс теплових мереж було повернуто у власність територіальної громади.</p>
      <related>
        <h4>Читайте також:</h4>
        <a href="http://press-centr.com/ua/news/42166_U-Shepetivtsi-sudovi-vikonavtsi-povertayut-hromadi-mayno-teplopostachalnoho-pidprimstva-FOTO"/>
      </related>
      <blockquote>
        <i>Головний бій ми виграли, але попереду ще багато проблем, які нам залишились у спадок від горе-бізнесменів. Борги підприємства нікуди не зникли, тому на разі вирішуємо проблему з їх реструктуризацією. Крім того за наказом керівництва «енергоінвесту» з підприємства вкрали чимало техніки та обладнання, - </i>
        <b>
          <i>розповів очільник міста свободівець Михайло Полодюк.</i>
        </b>
      </blockquote>
      <p><i>Фото прес-служби Шепетівської міської ради</i><br/> </p>
    </article>
  </body>
</html>