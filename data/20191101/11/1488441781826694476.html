<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/xiaomi-mi-note-10-tutti-dettagli-sulla-penta-cam-108-mp-foto-677411/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T11:57:13+00:00"/>
    <meta property="og:title" content="Xiaomi Mi Note 10: tutti i dettagli sulla prima penta-cam da 108 MP (foto)"/>
    <meta property="og:description" content="L’attesa attorno a Xiaomi è notevolmente cresciuta dopo che il produttore che rivelato di voler commercializzare anche in Europa, ed..."/>
  </head>
  <body>
    <article>
      <h1>Xiaomi Mi Note 10: tutti i dettagli sulla prima penta-cam da 108 MP (foto)</h1>
      <address><time datetime="2019-11-01T11:57:13+00:00">01 Nov 2019, 11:57</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p>L’attesa attorno a <a href="https://www.androidworld.it/tag/xiaomi/">Xiaomi</a> è notevolmente cresciuta dopo che il produttore che rivelato di voler commercializzare anche in Europa, ed <b>in Italia</b>, il suo nuovo Mi CC9 Pro che da noi arriverà come <a href="https://www.androidworld.it/tag/xiaomi-mi-note-10/">Mi Note 10</a>. Sarà il <a href="https://www.androidworld.it/2019/10/29/siete-pronti-dare-benvenuto-xiaomi-mi-note-10-primo-penta-cam-al-mondo-foto-676169/">primo dispositivo con <i>penta-cam</i></a> posteriore con sensore da <b>108 MP</b> ed ora ne scopriamo alcuni <b>dettagli</b> che lo candidano tra i protagonisti del prossimo <a href="https://www.smartworld.it/tag/black-friday">Black Friday</a>.</p>
      <p>I <b>cinque sensori</b> fotografici posteriori del nuovo Mi Note 10 saranno capitanati da quello principale che sarà in grado di scattare immagini con <b>108 milioni di pixel</b>. L’immagine che abbiamo riportato <b>in galleria</b> mostra i dettagli relativi anche agli altri 4: il primo partendo dall’alto sarà quello da <b>5 megapixel</b> che sarà dedicato allo <b>zoom 50x</b>, del quale abbiamo <a href="https://www.androidworld.it/2019/10/30/xiaomi-mostra-azione-mi-watch-lo-zoom-50x-mi-note-10-676777/">già visto alcune capacità</a>, poi troveremo quello da <b>12 megapixel</b> per l’effetto <i><b>bokeh</b></i>, successivamente il principale da 108 megapixel, poi il <b>grandangolare</b> da <b>20 megapixel</b> ed infine quello per le <b>macro</b> da<b> 2 megapixel</b>.</p>
      <p>Secondo altri dettagli trapelati online, il sensore principale e quello per i ritratti saranno di <b>Samsung</b>, il grandangolare corrisponderà al <b>Sony IMX350</b>. In termini di capacità d’ingrandimento, il nuovo Mi Note 10 integrerà uno <b>zoom ottico 5x</b>, uno <b>zoom ibrido 10x</b> ed uno <b>zoom digitale fino a 50x</b>.</p>
      <p>Questi dettagli incrementeranno <b>maggiormente l’attesa</b> attorno allo smartphone, che arriverà il prossimo 14 novembre. Ci chiediamo cosa ci riserverà la sua <a href="https://www.androidworld.it/2019/10/30/non-aspettate-altro-xiaomi-mi-note-10-la-versione-pro-vi-piacera-ancora-piu-676882/">variante Pro</a>.</p>
      <p>Via: <a href="https://www.gizmochina.com/2019/11/01/xiaomi-mi-note-10-camera-details-officially-confirmed/">Gizmochina</a></p>
    </article>
  </body>
</html>