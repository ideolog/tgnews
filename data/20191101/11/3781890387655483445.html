<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/739534"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T11:26:00+00:00"/>
    <meta property="og:title" content="วี-คูลเดินหน้ารุกตลาดฟิลม์กรองแสงเต็มสูบ"/>
    <meta property="og:description" content="วี-คูลฉลอง27ปี เปิดตัวฟิลม์พรีเมียม 'วี-คูล รอยัลไพเวทซี่' พร้อมขยายเครือข่ายดีลเลอร์ รุกตลาดฟิลม์กรองแสงเต็มสูบ ทุ่มกว่า 100ล้านสร้างสำนักงานใหญ่แห่งใหม่ย่านบางนา"/>
  </head>
  <body>
    <article>
      <h1>วี-คูลเดินหน้ารุกตลาดฟิลม์กรองแสงเต็มสูบ</h1>
      <address>
        <time datetime="2019-11-01T11:26:00+00:00">01 Nov 2019, 11:26</time>
      </address>
      <p>
        <b>วี-คูลฉลอง27ปี เปิดตัวฟิลม์พรีเมียม "วี-คูล รอยัลไพเวทซี่" พร้อมขยายเครือข่ายดีลเลอร์ รุกตลาดฟิลม์กรองแสงเต็มสูบ ทุ่มกว่า 100ล้านสร้างสำนักงานใหญ่แห่งใหม่ย่านบางนา</b>
      </p>
      <p>น.ส. พิมพา ชลาลัย ประธานบริหาร บริษัท วี เค เอส กรุ๊ป (เอเซีย) จำกัด หรือ วี-คูล กรุ๊ป ไทยแลนด์ เปิดเผยว่า  ได้เปิดตัวสินค้ารุ่นใหม่ วี-คูล รอยัล ไพเวทซี่ (วีเค10) ที่ประเทศไทย เป็นครั้งแรกในโลก ภายใต้แนวคิด The New Elegance of Privacy ซึ่งผลิตภัณฑ์ใหม่นี้มีคุณสมบัติโดดเด่นถึง 3 ประการ ได้แก่ ให้ค่ากันความร้อนโดยรวมมากถึง 74% และสามารถป้องกันรังสีความร้อนได้มากถึง 98% ป้องกันรังสียูวี 99.99% ให้แสงสว่างส่องผ่าน 13% มีความดำเข้มเป็นส่วนตัว แต่ให้การมองเห็นจากภายในสู่ภายนอกได้อย่างชัดเจน ทัศนวิสัยการขับขี่ที่ดีเยี่ยม</p>
      <figure>
        <img src="https://www.dailynews.co.th/admin/upload/20191101/news_gFkiKymyhS183856_533.jpg?v=201911020711?v=2837"/>
      </figure>
      <p>ขณะเดียวกันฟิล์มรุ่นนี้ได้รับฉลากประหยัดไฟเบอร์5 ประเภทฟิลม์กรองแสง จากการไฟฟ้าฝ่ายผลิตแห่งประเทศไทยด้วย ขณะเดียวกัน ฟิลม์วี-คูลทุกรุ่นที่วางจำหน่ายก็ได้รัยเครื่องหมายเบอร์5 เช่นเดียวกัน</p>
      <figure>
        <img src="https://www.dailynews.co.th/admin/upload/20191101/news_euPmRReoOz183901_533.jpg?v=201911020711?v=3159"/>
      </figure>
      <p>“วี-คูลมุ่งมั่นอย่างยิ่งในการรักษาและเป็นผู้นำตลาดฟิล์มกันความร้อนขั้นสูงโดยโรงงานผู้ผลิตได้ทุ่มงบประมาณสำหรับการวิจัยและพัฒนาเทคโนโลยีการกันความร้อนที่ดีที่สุดในวงการฟิล์มกันร้อนทั่วโลกซึ่งการทุ่มเทพัฒนาและวิจัยเป็นเวลาหลายปี ภายในศูนย์พัฒนาและวิจัยในประเทศ สหรัฐอเมริกา และประเทศเยอรมนี ด้วยเทคโนโลยี XIR และวัตถุดิบคุณภาพสูง เงิน และ ทองคำ ทำให้เกิด วี-คู รอยัลไพเวทซี่ ราคาเริ่มต้นั้ 35,000 บาท”</p>
      <figure>
        <img src="https://www.dailynews.co.th/admin/upload/20191101/news_OCCTmQrExo183910_533.jpg?v=201911020711?v=8033"/>
      </figure>
      <p>อีกทั้งได้แต่งตั้งผู้แทนจำหน่าย หรือดีลเลอร์โดยเป็นศูนย์ วี-คูล ในรูปแบบ วี-คูล ฟูลเฟล็ต ทั้งหมด 13 สาขา อยู่ในเขตกรุงเทพ 7 สาขา และจังหวัดเชียงใหม่ 1 สาขา จังหวัดสงขลา 1 สาขา ศูนย์วี-คูล ฟูลเฟล็ต ที่บริหารโดยสำนักงานใหญ่ 4 สาขา นอกจากนี้ยังมีดีลเลอร์ที่เป็นร้านประดับยนต์ที่กระจายอยู่ทั่วประเทศอีก 46 สาขา อยู่ในภาคอีสาน17 ราย ภาคเหนือ 8 ราย ภาคใต้ 14 ราย และภาคตะวันออก 7 ราย พร้อมกันนั้นได้ลงทุนกว่า 100 ล้านบาทสร้างสำนักงานใหญ่แห่งใหม่ ย่านบางนา จะเป็นอาคารที่ไม่เหมือนใคร และมีพื้นที่บริการลูกค้าได้แบบครบวง</p>
      <figure>
        <img src="https://www.dailynews.co.th/admin/upload/20191101/news_mdGygaxhjF183915_533.jpg?v=201911020711?v=2558"/>
      </figure>
      <p> </p>
    </article>
  </body>
</html>