<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/01/lassabb-utemben-de-tovabbra-is-csokken-a-brit-gyaripar-aktivitasa"/>
    <meta property="og:site_name" content="infostart"/>
    <meta property="article:published_time" content="2019-11-01T11:32:00+00:00"/>
    <meta property="og:title" content="Lassabb ütemben, de továbbra is csökken a brit gyáripar aktivitása"/>
    <meta property="og:description" content="Október volt a hatodik hónap egymás után, amelyben csökkent a brit gyáripar teljesítménye."/>
  </head>
  <body>
    <article>
      <h1>Lassabb ütemben, de továbbra is csökken a brit gyáripar aktivitása</h1>
      <address><time datetime="2019-11-01T11:32:00+00:00">01 Nov 2019, 11:32</time> by <a rel="author">Infostart / MTI</a></address>
      <related>
        <h4>
          <b>Újabb cikkünk a témában:</b>
        </h4>
        <a href="https://infostart.hu/kulfold/2019/11/01/a-fobrexiter-szovetseget-ajanl-boris-johnsonnak"/>
      </related>
      <h3>Október volt a hatodik hónap egymás után, amelyben csökkent a brit gyáripar teljesítménye.</h3>
      <p>A pénteken ismertetett legfrissebb mérőszámok szerint valamelyest lassuló ütemben, de továbbra is csökken a brit gyáripar aktivitása, nem kis részben a brit EU-tagság megszűnését (Brexit) övező bizonytalanságok hatására.</p>
      <p>Az IHS Markit londoni pénzügyi-gazdasági adatszolgáltató csoport és a brit gazdasági ágazatok beszerzési aktivitását mérő intézet (Chartered Institute of Procurement &amp; Supply, CIPS) közös felmérése szerint a brit gazdaság feldolgozószektorának szezonális kiigazítással számolt beszerzésimenedzser-indexe (BMI) októberben 49,6 volt az egy hónappal korábban mért 48,3 után.</p>
      <p>Az 50 alatti BMI-indexek a vizsgált szektor aktivitásának gyengülésére utalnak.</p>
      <p>Október volt a hatodik hónap egymás után, amelyben csökkent a brit gyáripar teljesítménye.</p>
      <p>Az IHS Markit a friss felmérést ismertető pénteki elemzésében kiemeli, hogy a brit feldolgozóipar új megrendeléseinek állományát mérő részindex is hat hónapja folyamatosan visszaesést jelez.</p>
    </article>
  </body>
</html>