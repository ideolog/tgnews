<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810039.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T11:05:00+00:00"/>
    <meta property="og:title" content="سقف اعتبار وام تغذیه دانشجویی افزایش یافت"/>
    <meta property="og:description" content=" ناصر مطیعی در گفتگو با مهر درباره آخرین وضعیت وام تغذیه دانشجویی گفت: صندوق رفاه دانشجویان وزارت علوم در حوزه وام تغذیه به صورت متمرکز عمل کرده و تلاش می کند که این وام به دانشجویان متقاضی ارائه شود."/>
  </head>
  <body>
    <article>
      <h1>سقف اعتبار وام تغذیه دانشجویی افزایش یافت</h1>
      <address>
        <time datetime="2019-11-01T11:05:00+00:00">01 Nov 2019, 11:05</time>
      </address>
      <p>رئیس صندوق رفاه دانشجویان وزارت علوم از افزایش اعتبار کلی وام تغذیه دانشجویی خبر داد و گفت: برای ارائه خدمات بیشتر به دانشجویان اعتبار کلی وام تغذیه دانشجویی افزایش یافت.</p>
      <p> ناصر مطیعی در گفتگو با مهر درباره آخرین وضعیت وام تغذیه دانشجویی گفت: صندوق رفاه دانشجویان وزارت علوم در حوزه وام تغذیه به صورت متمرکز عمل کرده و تلاش می کند که این وام به دانشجویان متقاضی ارائه شود.</p>
      <p>وی ادامه داد: هیچ زمانی سقف تقاضای وام تغذیه از اعتبار صندوق رفاه بیشتر نبوده است، در سال جاری نیز با توجه به شرایط دشوارتر اعتبار کلی وام تغذیه را افزایش دادیم تا بتوانیم به دانشجویان بیشتری این خدمات را ارائه کنیم.</p>
      <p>رئیس صندوق رفاه دانشجویان وزارت علوم گفت: در حوزه تغذیه علاوه بر توزیع ۲۰۰ میلیارد تومان اعتبار کمکی بین دانشگاه‌ها، با کمک سازمان برنامه و بودجه حدود ۳۱ درصد از آشپزخانه‌های دانشگاه‌ها مشمول طرح ارتقاء، نوسازی و صنعتی سازی شده اند.</p>
      <p>وی ادامه داد: هزینه طبخ و توزیع غذا دو بخش است یک بخش توسط دانشگاه ها و یک بخش توسط دانشجویان پرداخت می شود، در آن بخشی که توسط دانشجو پرداخت می شود، ممکن است، دانشجو توانایی پرداخت نداشته باشد، بنابراین توسط دانشگاه به صندوق رفاه معرفی شده و دانشجو معادل غذای آن ترمی که در حال تحصیل است وام تغذیه دریافت می کند.  </p>
    </article>
  </body>
</html>