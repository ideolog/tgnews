<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/01/ubitiiat-bylgarin-v-marbeia-na-43-g-jivee-tam-ot-3-leta.428173"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T11:18:00+00:00"/>
    <meta property="og:title" content="Убитият българин в Марбея - на 43 г., живее там от 3 лета"/>
    <meta property="og:description" content="Полицията разследва разчистване на сметки | Dnes.bg"/>
  </head>
  <body>
    <article>
      <h1>Убитият българин в Марбея - на 43 г., живее там от 3 лета</h1>
      <h2>Полицията разследва разчистване на сметки</h2>
      <address><time datetime="2019-11-01T11:18:00+00:00">01 Nov 2019, 11:18</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Откритият мъртъв в курорта Марбея българин е 43-годишен и от 3 години живее в Испания със съпругата си, пишат испански медии, цитирани от NOVA.</p>
      <related>
        <a href="https://www.dnes.bg/notifikacii/2019/11/01/bylgarin-zastrelian-v-ispaniia-otkrit-e-v-kanavka.428146"/>
      </related>
      <p>Тялото на мъжa беше открито на 28 октомври в ров в Марбея. По него са намерени следи от четири куршума. Местни медии съобщават, че става въпрос за български гражданин.</p>
      <p>Първите версии на властите са свързани с разчистване на сметки, по начина, по който е престъплението е извършено. Разследващите работят по различни версии, за да открият предполагаеми врагове на жертвата.</p>
      <p>Тялото е било намерено в канавка на път A-7176, който свързва Истан с Марбея.</p>
      <p>По първоначална информация убийството е извършено няколко часа преди тялото да бъде открито.</p>
      <p>Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга.</p>
      <p>"Във връзка с публикации в медиите за открит прострелян мъж в района на град Марбея, Испания можем да потвърдим, че той е български гражданин.", това съобщиха от Министерството на външните работи.</p>
      <p>Посолството на Република България в Испания към момента няма официални данни за причините и мотивите за инцидента. Посолството ни е в контакт с испанските власти и проверява случая, който се разследва от испанската полиция.</p>
    </article>
  </body>
</html>