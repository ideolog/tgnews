<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/radnik-trampa-zayaviv-kongresu-shcho-ne-pomitiv-nichogo-nezakonnogo-v-yogo-rozmovi-iz-zelenskim-50051071.html"/>
    <meta property="og:site_name" content="НВ"/>
    <meta property="article:published_time" content="2019-11-01T11:47:00+00:00"/>
    <meta property="og:title" content="Радник президента США заявив Конгресу, що нічого незаконного в розмові Трампа із Зеленським не почув"/>
    <meta property="og:description" content="Радник з питань Росії та Європи в Раді національної безпеки президента США Тім Моррісон заявив на слуханнях у Конгресі, що у нього не виникло побоювань з приводу законності телефонної розмови Дональда Трампа і Володимира Зеленського."/>
  </head>
  <body>
    <article>
      <h1>Радник президента США заявив Конгресу, що нічого незаконного в розмові Трампа із Зеленським не почув</h1>
      <h2>Радник з питань Росії та Європи в Раді національної безпеки президента США Тім Моррісон заявив на слуханнях у Конгресі, що у нього не виникло побоювань з приводу законності телефонної розмови Дональда Трампа і Володимира Зеленського.</h2>
      <address>
        <time datetime="2019-11-01T11:47:00+00:00">01 Nov 2019, 11:47</time>
      </address>
      <p>Про це повідомляє <a href="https://thehill.com/homenews/house/468434-white-house-expert-on-russia-bolsters-both-partys-impeachment-arguments">The Hill</a> із посиланням на джерело, інформоване про його свідчення, які Моррісон давав не публічно.</p>
      <p>«Я хочу відразу прояснити, у мене не виникало побоювань про те, що там сталося щось незаконне», - заявив, за даними видання Моррісон під час слухань.</p>
      <p>Він також стверджував, що не сумнівався в точності стенограми розмови, опублікованій Білим домом.</p>
      <p>При цьому джерело повідомило, що радник президента США ухилився від прямої відповіді на питання конгресменів, чи вважає він, що в розмові точно все було законно.</p>
      <p>Слухання з Моррісоном за зачиненими дверима тривали більше восьми годин.</p>
      <p>Нагадаємо, у США ініційована <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">процедура імпічменту Трампа</a>. Причиною стала підозра американського президента в тиску на Зеленського під час телефонної розмови. Трамп нібито наполягав на початку розслідування в Україні справи щодо сина Джо Байдена. Байден - конкурент Трапма на президентських виборах в США у 2020 році. І нібито важелем впливу на Україну була затримка надання військової допомоги, про яку просив Київ через війну на Донбасі.</p>
      <p>У травні 2014 року син віце-президента США Хантер Байден став членом ради директорів української газодобувної компанії Burisma Holdings.</p>
      <p>В американській пресі писали про конфлікт інтересів: нібито батько чинить тиск на Україну для викорінення корупції, а син отримує гроші в українській компанії.</p>
      <p>Хантер Байден пропрацював у Бурісмі до квітня 2019 року.</p>
      <p>Під тиском звинувачень Білий дім був змушений опублікувати стенограму розмови Трампа із Зеленським, яка підтвердила, що Трамп просив Зеленського «розібратися» в питанні, пов'язаному з Байденом.</p>
    </article>
  </body>
</html>