<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/bg-futbol/futbolni-legendi-na-varna-sred-koito-ilian-iliev-podkrepikha-ivan-portnikh_442226.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-01T11:47:00+00:00"/>
    <meta property="og:title" content="Футболни легенди на Варна, сред които Илиан Илиев, подкрепиха Иван Портних"/>
    <meta property="og:description" content="Той е млад и можещ кмет, за 6 години преобрази нашия град, твърди Иван Василев пред БЛИЦ"/>
  </head>
  <body>
    <article>
      <h1>Футболни легенди на Варна, сред които Илиан Илиев, подкрепиха Иван Портних</h1>
      <h2>Той е млад и можещ кмет, за 6 години преобрази нашия град, твърди Иван Василев пред БЛИЦ</h2>
      <address>
        <time datetime="2019-11-01T11:47:00+00:00">01 Nov 2019, 11:47</time>
      </address>
      <figure>
        <img src="https://static.blitz.bg/documents/thumbnails/sport/780/201911/1572601467610.jpg"/>
      </figure>
      <p>56 спортни ветерани застават твърдо зад кандидатурата на Иван Портних от ГЕРБ за кмет на Варна. Миналата седмица съвсем малко не достигна на настоящия градоначалник да спечели нов мандат.<br/><br/>„От името на всички 56 човека, които сме се разписали, искам да споделя, че подкрепяме г-н Портних, защото той е голяма личност. В последните 6 години преобрази нашия красив град и вярваме, че ще продължи да работи  по същия професионален начин. Иван е млад, перспективен, можещ и най-важното – корупцията и подмолните начини на управление са му чужди. С него сме и сме убедени, че ще спечели балотажа. Малко не му достигна на първия тур, но сега ще е повече от убедителен победител”, заяви пред БЛИЦ бившият футболист на Черно море и ЦСКА Иван Василев, който с екипа на „червените” играе в паметните полуфинални битки за КЕШ с Интер през 1967 година.<br/><br/>Освен него зад подкрепата на Иван Портних застанаха редица други футболни ветерани на Варна, както и настоящият треньор на Черно море Илиан Илиев.<br/><br/>БЛИЦ ви предлага по-известните имена, които са зад Портних:<br/>Иван Василев, Божил Колев, Стефан Богомилов, Янчо Богомилов, Илиан Илиев, Димо Момиров, Тодор Марев, Милен Бакърджиев, Красимир Зафиров, Любо Георгиев, Вахан Ангатян, Бончо Бонев, Кеворк Тахмисян и други. </p>
    </article>
  </body>
</html>