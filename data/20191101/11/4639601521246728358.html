<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/sports/o-olympiakos-dipla-ston-14xrono-mixali/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T11:44:42+00:00"/>
    <meta property="og:title" content="Ο Ολυμπιακός δίπλα στον 14χρονο Μιχάλη"/>
    <meta property="og:description" content="O Κριστιάν Καρεμπέ επισκέφτηκε στο Παίδων Αγλαΐα Κυριακού τον 14χρονο Μιχάλη, ο οποίος έπεσε θύμα τροχαίου στην Πεντέλη πριν μερικές ημέρες και του έδωσε μία φανέλα του Ολυμπιακού υπογεγραμμένη από τους παίκτες της ομάδας."/>
  </head>
  <body>
    <article>
      <h1>Ο Ολυμπιακός δίπλα στον 14χρονο Μιχάλη</h1>
      <h2>O Κριστιάν Καρεμπέ επισκέφτηκε στο Παίδων Αγλαΐα Κυριακού τον 14χρονο Μιχάλη, ο οποίος έπεσε θύμα τροχαίου στην Πεντέλη πριν μερικές ημέρες και του έδωσε μία φανέλα του Ολυμπιακού υπογεγραμμένη από τους παίκτες της ομάδας.</h2>
      <address><time datetime="2019-11-01T11:44:42+00:00">01 Nov 2019, 11:44</time> by <a rel="author">ΤοΒΗΜΑ Team</a></address>
      <p>Ο μικρός Μιχάλης έπεσε θύμα τροχαίου στην Πεντέλη πριν μερικές ημέρες και παραλίγο να χάσει τη ζωή του. Τον 14χρονο τον παρέσυρε αυτοκίνητο και τραυματίστηκε σοβαρά, με αποτέλεσμα να νοσηλεύεται στο Παίδων Αγλαΐα Κυριακού.</p>
      <p>Το πρώτο πράγμα που σκέφτηκε ο μικρός ήταν αν θα πάει ξανά στο γήπεδο να παρακολουθήσει την αγαπημένη του ομάδα, τον Ολυμπιακό, μετά το τροχαίο που είχε και οι ερυθρόλευκοι έδειξαν και έμπρακτα τη στήριξη τους στον μικρό.</p>
      <p>
        <a href="https://www.in.gr/2019/11/01/greece/vrazoun-ta-nisia-tou-aigaiou-pano-apo-15-000-prosfyges-sti-moria-kinitopoiiseis-sti-lero/">Διαβάστε ακόμη : «Βράζουν» τα νησιά του Αιγαίου - Πάνω από 15.000 πρόσφυγες στη Μόρια – Κινητοποιήσεις στη Λέρο</a>
      </p>
      <p>Συγκεκριμένα, ο Αθλητικός Διευθυντής της ΠΑΕ Ολυμπιακός, Κριστιάν Καρεμπέ επισκέφτηκε την Πέμπτη στο Παίδων Αγλαΐα Κυριακού τον 14χρονο Μιχάλη και του έδωσε μία φανέλα του Ολυμπιακού υπογεγραμμένη από τους παίκτες της ομάδας, ενώ του έδειξε στο κινητό του τα μηνύματα συμπαράστασης και τις ευχές των Τοροσίδη, Παπαδόπουλου, Φορτούνη, Τσιμίκα, Μπουχαλάκη και Κούτρη.</p>
      <p>Αξίζει να σημειωθεί πως ο Καρεμπέ προσκάλεσε τον ίδιο και την οικογένεια του στο Καραϊσκάκη όταν ο μικρός Μιχάλης αναρρώσει για να συνεχίσει να βλέπει αγώνες της αγαπημένης του ομάδας.</p>
      <p>Δείτε το βίντεο:</p>
      <figure>
        <iframe src="https://www.youtube.com/embed/kI7paRUpE_8" width="640" height="360" data-service="Youtube" scrolling="no"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>