<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191101-chelsi-ayaks-prognoz-bukmekeriv-na-match-ligy-chempioniv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T11:30:23+00:00"/>
    <meta property="og:title" content="Челсі — Аякс: онлайн-трансляція матчу"/>
    <meta property="og:description" content="Челсі зіграє з Аяксом в рамках четвертого туру групового етапу Ліги Європи. Матч Челсі — Аякс відбудеться 5 листопада о 22.00."/>
  </head>
  <body>
    <article>
      <h1>Челсі — Аякс: онлайн-трансляція матчу</h1>
      <address>
        <time datetime="2019-11-01T11:30:23+00:00">01 Nov 2019, 11:30</time>
      </address>
      <p>Челсі зіграє з Аяксом в рамках четвертого туру групового етапу Ліги Європи. Матч Челсі — Аякс відбудеться 5 листопада о 22.00.</p>
      <p><b>Челсі</b> у вівторок, <b>5 листопада</b>, проведе матч четвертого туру групового етапу <a href="https://fakty.com.ua/ua/tag/liga-chempioniv/">Ліги чемпіонів</a>-2019/20, в якому аристократи на стадіоні Стемфорд Брідж у Лондоні зіграють проти амстердамського Аякса. Початок матчу <b>о 22.00.</b></p>
      <p>В першому матчі команд, який відбувся 2 тижні тому, Челсі святкував мінімальну перемогу над аяксидами з рахунком 1:0. Перемога в Амстердамі дозволила лондонцям очолити квартет H – наразі в активі Челсі 6 очок, стільки ж і в Аякса. Однак підопічні Лемпарда випереджають нідерландців за додатковими показниками.</p>
      <p>
        <b>Читайте: </b>
        <a href="https://fakty.com.ua/ua/sport/20191031-napoli-zaltsburg-prognoz-bukmekeriv-na-match-ligy-chempioniv/">Наполі — Зальцбург: прогноз букмекерів на матч Ліги чемпіонів</a>
      </p>
      <p>Після перемоги над Аяксом Челсі виявився слабшим за МЮ (1:2) в 1/8 фіналу Кубка ліги, але після цього сині переграли Вотфорд (1:2) в АПЛ. Після домашньої поразки від аристократів хлопці тен Гага реабілітувалися перед вболівальниками, розгромивши Файєнорд (4:0) в Ередивізі, а в крайньому матчі чемпіонату перемогли Зволле (2:4).</p>
      <p>
        <b>Прогноз букмекерів на матч:</b>
      </p>
      <p>На думку букмекерів фаворитом матчу є підопічні Френка Лемпарда. На перемогу Челсі приймають ставки з коефіцієнтом <b>1.93</b><b>. </b>Успіх нідерландського клубу оцінюють в <b>3.85. </b>Нічийний результат зустрічі — <b>3.85.</b></p>
      <p>Обслуговувати поєдинок довірили 46-річному італійському рефері Джанлуці Роккі. Йому допомагатимуть співвітчизники – Філіппо Мелі та Джорджіо Перетті.</p>
      <p>
        <b>Факти ICTV проведуть текстову онлайн-трансляцію матчу Челсі — Аякс. Вона буде доступна у цій новині і розпочнеться о 22.00, 5 листопада.</b>
      </p>
    </article>
  </body>
</html>