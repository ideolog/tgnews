<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/u_subotu_startuie_vyborchyy_protses_pershyh_vyboriv_u_86_otg_1681405"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T11:20:00+00:00"/>
    <meta property="og:title" content="У суботу стартує виборчий процес перших виборів у 86 ОТГ"/>
    <meta property="og:description" content="У суботу, 2 листопада, розпочинається виборчий процес перших місцевих виборів у 86 об’єднаних територіальних громадах, які призначені на 22 грудня 2019 року."/>
  </head>
  <body>
    <article>
      <h1>У суботу стартує виборчий процес перших виборів у 86 ОТГ</h1>
      <address>
        <time datetime="2019-11-01T11:20:00+00:00">01 Nov 2019, 11:20</time>
      </address>
      <p>
        <b>У суботу, 2 листопада, розпочинається виборчий процес перших місцевих виборів у 86 об’єднаних територіальних громадах, які призначені на 22 грудня 2019 року.</b>
      </p>
      <p>Про це повідомляє Центральна виборча комісія у<a href="https://www.facebook.com/UACEC/posts/945231375859280?__tn__=K-R"> Facebook</a>.</p>
      <p>«Завтра, 2 листопада, розпочинається виборчий процес перших виборів депутатів сільських, селищних, міської рад об'єднаних територіальних громад і відповідних сільських, селищних, міського голів у 86 об’єднаних територіальних громадах (ОТГ) (69 сільських, 16 селищних, 1 міської ОТГ) у 21 області України, які призначені на 22 грудня 2019 року», - йдеться в повідомленні.</p>
      <p>У ЦВК також зазначили, що, за попередніми підрахунками, у цих виборах зможуть взяти участь понад 380 тисяч виборців.</p>
      <p>Загальна сума, передбачена затвердженим ЦВК Розподілом субвенції з державного бюджету місцевим бюджетам на підготовку і проведення вказаних виборів, становить 21 млн 842,2 тис. гривень.</p>
      <p>Водночас у ЦВК нагадали, що впродовж майже чотирьох попередніх років, з 25 жовтня 2015 року до 30 червня 2019 року, Центральною виборчою комісією було призначено перші місцеві вибори у 896 об'єднаних територіальних громадах.</p>
      <p>Відтак, після проведення виборів 22 грудня 2019 року загальна чисельність усіх разом взятих призначених перших виборів в ОТГ становитиме 982.</p>
      <p>Також нагадаємо, що Кабінет Міністрів під час засідання 25 вересня <a href="https://zik.ua/news/2019/09/26/kabmin_shvalyv_zminy_do_zakonu_pro_otg_1654921">схвалив зміни до Закону</a> України «Про добровільне об’єднання територіальних громад», які мають прискорити формування планів спроможних громад.</p>
      <related>
        <h4>читайте також</h4>
        <a href="https://zik.ua/news/2019/04/20/tsvk_vyznachyla_datu_provedennya_pershyh_vyboriv_deputativ_v_otg_1556565"/>
        <a href="https://zik.ua/news/2019/01/14/batkivshchyna_peremogla_pid_chas_povtornogo_golosuvannya_na_vyborah_v_otg_1487925"/>
        <a href="https://zik.ua/news/2018/12/27/vybory_u_45_otg_mozhut_vidbutys_odnochasno_z_prezydentskymy__minregion_1478415"/>
        <a href="https://zik.ua/news/2018/12/24/tretie_mistse_partii_lyashka_na_otg__chitkyy_natyak_shchodo_drugogo_turu_na_1476447"/>
      </related>
    </article>
  </body>
</html>