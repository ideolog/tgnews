<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rozvedennya-v-zolotomu-zaversheno-novini-ukrajini-50051078.html"/>
    <meta property="og:site_name" content="НВ"/>
    <meta property="article:published_time" content="2019-11-01T11:58:00+00:00"/>
    <meta property="og:title" content="Міноборони: Розведення у Золотому завершено, територія знаходиться під контролем МВС"/>
    <meta property="og:description" content="Міністр оборони України Андрій Загороднюк заявив, що розведення сил і засобів в районі Золотого Луганській області вже завершено."/>
  </head>
  <body>
    <article>
      <h1>Міноборони: Розведення у Золотому завершено, територія знаходиться під контролем МВС</h1>
      <h2>Міністр оборони України Андрій Загороднюк заявив, що розведення сил і засобів в районі Золотого Луганській області вже завершено.</h2>
      <address>
        <time datetime="2019-11-01T11:58:00+00:00">01 Nov 2019, 11:58</time>
      </address>
      <p>Про це Загороднюк заявив на брифінгу в п’ятницю, 1 листопада.</p>
      <p>«Зараз вже практично воно завершено і повністю територія знаходиться під контролем Міністерства внутрішніх справ», — цитує Загороднюка <a href="https://interfax.com.ua/">Інтерфакс-Україна</a>.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил і засобів, яке потім продовжиться в Петровському.</a></p>
      <p>Штаб ООС спочатку відмовився це підтвердити, опублікувавши повідомлення про обстріли в цьому районі.</p>
      <p>Але потім офіційно заявив про <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">початок «дзеркального» розведення сил та засобів у Золотому.</a> У штабі додали, що обстріл, про який повідомлялося напередодні, відбувся поза зоною розведення сил та засобів.</p>
      <p>Проти відведення сил виступили добровольці та ветерани АТО/ООС, вони організували чергування в раоні Золотого, з метою недопустити розведення.</p>
      <p>Однак, 31 жовтня <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">в МВС заявили, що більша частина ветеранів, які виступали проти розведення, вже покинула Золоте.</a></p>
      <p>Після Золотого <a href="https://nv.ua/ukr/ukraine/politics/rozvedennya-sil-na-donbasi-u-petrivskomu-vidkladayetsya-novini-ukrajini-50051074.html">розведення повинно розпочатися в Петрівському, однак, через обстріли бойовиків його відклали</a>.</p>
      <p>РФ назвала умовою проведення зустрічі нормандської четвірки розведення сил і засобів на Донбасі (у першу чергу — у Золотому і Петровському). Раніше через обстріли бойовиків процес розведення неодноразово зривався.</p>
    </article>
  </body>
</html>