<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maoist-encounter-body-of-manivasakam-identified.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T11:23:00+00:00"/>
    <meta property="og:title" content="മാവോയിസ്റ്റ് വേട്ട; കൊല്ലപ്പെട്ട മണിവാസകത്തിന്റെ മുഖം വികൃതമായ നിലയില്‍; കാര്‍ത്തിക്കിന്റെ മുഖത്ത് വെടിയേറ്റതിന്റെ അടയാളങ്ങള്‍"/>
    <meta property="og:description" content="Maoist Attack Maoist Encounter Maoist In Kerala Kerala തൃശൂര്‍: അട്ടപ്പാടി അഗളിമലയില്‍ പൊലീസ് വെടിവയ്പ്പില്‍ കൊല്ലപ്പെട്ട മണിവാസകത്തെ ബന്ധുക്കള്‍ തിരിച്ചറിഞ്ഞു. മണിവാസകത്"/>
  </head>
  <body>
    <article>
      <h1>മാവോയിസ്റ്റ് വേട്ട; കൊല്ലപ്പെട്ട മണിവാസകത്തിന്റെ മുഖം വികൃതമായ നിലയില്‍; കാര്‍ത്തിക്കിന്റെ മുഖത്ത് വെടിയേറ്റതിന്റെ അടയാളങ്ങള്‍</h1>
      <address><time datetime="2019-11-01T11:23:00+00:00">01 Nov 2019, 11:23</time> by <a rel="author">ന്യൂസ് ഡെസ്‌ക്</a></address>
      <p>തൃശൂര്‍: അട്ടപ്പാടി അഗളിമലയില്‍ പൊലീസ് വെടിവയ്പ്പില്‍ കൊല്ലപ്പെട്ട മണിവാസകത്തെ ബന്ധുക്കള്‍ തിരിച്ചറിഞ്ഞു. മണിവാസകത്തിന്റെ മുഖം വികൃതമാക്കിയിട്ടുണ്ടെന്ന് സഹോദരങ്ങള്‍ പറഞ്ഞു. മൃതദേഹത്തില്‍ തൊടാന്‍ പോലും പൊലീസ് സമ്മതിച്ചില്ലെന്നും അവര്‍ ആരോപിച്ചു. ഇദ്ദേഹത്തിന്റെ സഹോദരങ്ങളാണ് തൃശൂര്‍ മെഡിക്കല്‍ കോളജ് ആശുപത്രി മോര്‍ച്ചറിയില്‍ എത്തി തിരിച്ചറിഞ്ഞത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേസമയം, കാര്‍ത്തിക്കിനെ സഹോദരന്‍ തിരിച്ചറിഞ്ഞിട്ടില്ല. കാര്‍ത്തിക്കിന്റെ മുഖത്തും വെടിയേറ്റതിന്റെ അടയാളങ്ങളുണ്ട്. ക്രൂരമായി കൊന്നതാണെന്ന് മൃതദേഹം കണ്ടാല്‍ മനസിലാകുമെന്ന് കാര്‍ത്തിക്കിന്റെ സഹോദരന്‍ പറഞ്ഞു.</p>
      <related>
        <a href="https://www.doolnews.com/attappadi-maoist-encounter-cremation-updates.html?utm_source=doolnews&amp;utm_medium=related"/>
      </related>
      <p>എന്നാല്‍ കൊലപ്പെട്ട അരവിന്ദന്റേയും രമയുടേയും മൃതദേഹങ്ങള്‍ കാണാന്‍ ഇതുവരെ ബന്ധുക്കളാരും എത്തിയിട്ടില്ല.</p>
      <p>മണിവാസകത്തിന്റെ മൃതദേഹം നാട്ടിലേക്ക് കൊണ്ടുപോകാന്‍ കോടതി ഉത്തരവിട്ടിട്ടുണ്ടെന്ന് ബന്ധുക്കള്‍ പറഞ്ഞു. മൃതദേഹങ്ങള്‍ തിങ്കളാഴ്ച വരെ മറവു ചെയ്യരുതെന്നും കോടതി നിര്‍ദ്ദേശമുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <figure>
        <iframe src="https://www.youtube.com/embed/KQKlA7HEGRI" width="500" height="281" data-service="Youtube" scrolling="no"/>
      </figure>
    </article>
  </body>
</html>