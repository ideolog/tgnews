<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/slovenija/burja-bo-do-vecera-ponehala"/>
    <meta property="og:site_name" content="Primorske novice"/>
    <meta property="article:published_time" content="2019-11-01T11:18:35+00:00"/>
    <meta property="og:title" content="Burja bo do večera ponehala"/>
    <meta property="og:description" content="Danes bo na Primorskem in v gorah pretežno jasno. Drugod bo sprva še precej oblačno, čez dan pa se bodo oblaki trgali. Burja na Primorskem bo do večera povsod ponehala. Najvišje dnevne temperature bodo od 5 do 9, na Primorskem do okoli 15 stopinj Celzija, je zapisano na spletnih straneh Agencije RS za okolje."/>
  </head>
  <body>
    <article>
      <h1>Burja bo do večera ponehala</h1>
      <address><time datetime="2019-11-01T11:18:35+00:00">01 Nov 2019, 11:18</time> by <a rel="author">STA</a></address>
      <p>
        <b>Danes bo na Primorskem in v gorah pretežno jasno. Drugod bo sprva še precej oblačno, čez dan pa se bodo oblaki trgali. Burja na Primorskem bo do večera povsod ponehala. Najvišje dnevne temperature bodo od 5 do 9, na Primorskem do okoli 15 stopinj Celzija, je zapisano na spletnih straneh Agencije RS za okolje.</b>
      </p>
      <figure>
        <img src="https://static.primorske.si/foto/highres/prvazadnja/718066_246-vreme.jpg"/>
        <figcaption>Foto: Mirjana Cerin</figcaption>
      </figure>
      <p><b>LJUBLJANA</b> &gt; V soboto bo na severovzhodu sprva še dokaj sončno. Drugod bo pretežno oblačno, v zahodni ter delu osrednje in južne Slovenije bo začelo deževati. V višjih legah in ponekod po nižinah bo pihal jugozahodni veter. Najnižje jutranje temperature bodo od 2 do 6, na Primorskem okoli 10, najvišje dnevne od 9 do 15 stopinj Celzija.</p>
      <p>Obeti: V nedeljo bo oblačno s padavinami, ki bodo pogostejše v zahodni Sloveniji. Ob morju bo pihal jugo, ponekod v notranjosti veter južnih smeri.</p>
      <p>V ponedeljek bo sprva oblačno s padavinami, ki bodo popoldne ponehale. Prehodno se bo delno zjasnilo.</p>
      <p>Vremenska slika: Nad vzhodno Evropo je območje visokega zračnega tlaka, nad zahodno Evropo in bližnjim Atlantikom pa več ciklonskih območij z vremenskimi frontami. V spodnjih plasteh ozračja priteka od jugovzhoda hladen in vlažen zrak.</p>
      <p>Napoved za sosednje pokrajine: Danes bo ob Jadranu in v sosednjih pokrajinah Italije sončno. Drugod bo sprva pretežno oblačno, popoldne se bo ponekod delno zjasnilo. Burja ob severnem Jadranu bo slabela.</p>
      <p>V soboto bo v krajih vzhodno od nas še delno jasno. Drugod bo oblačno, v krajih zahodno in južno od nas bo občasno deževalo.</p>
      <p>Biovreme: Danes bodo občutljivi ljudje imeli manjše vremensko pogojene težave, večini ljudi pa vreme ne bo povzročalo opaznih težav.</p>
    </article>
  </body>
</html>