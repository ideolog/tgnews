<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rosiya_buduvatyme_pivnichnyy_potik_2_v_rayoni_z_himzbroieyu_ta_boieprypasamy__1681397"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T11:10:00+00:00"/>
    <meta property="og:title" content="Росія будуватиме «Північний потік 2» в районі з хімзброєю та боєприпасами, – експерт"/>
    <meta property="og:description" content="«Безпечний» маршрут «Північного потоку-2» (на південний схід від Борнхольма в Балтійському морі), на будівництво якого Данське енергетичне агентство дало дозвіл, має «сумнівну і насторожуючу» репутацію."/>
  </head>
  <body>
    <article>
      <h1>Росія будуватиме «Північний потік 2» в районі з хімзброєю та боєприпасами, – експерт</h1>
      <address>
        <time datetime="2019-11-01T11:10:00+00:00">01 Nov 2019, 11:10</time>
      </address>
      <p>
        <b>«Безпечний» маршрут «Північного потоку-2» (на південний схід від Борнхольма в Балтійському морі), на будівництво якого Данське енергетичне агентство дало дозвіл, має «сумнівну і насторожуючу» репутацію.</b>
      </p>
      <p>Про це розповів військово-політичний оглядач <a href="https://sprotyv.info/analitica/tak-li-uzh-bezopasen-datskij-marshrut-severnogo-potoka-2">Інформаційного опору</a> Олександр Коваленко.</p>
      <p>За його словами, після Другої світової війни у цьому районі було затоплено чотири радянських кораблі з хімічною зброєю на борту (близько 15 тисяч тонн), а радянський флот здійснив неконтрольований скид 8 тисяч тонн хімічних боєприпасів.</p>
      <p>Експерт також зазначає, що через багато років місцеві рибалки продовжують знаходити смертоносні боєприпаси. Так, згідно зі звітом Гельсінської Комісії, у 2005 році на схід від Бронхольма рибалки чотири рази в сітках знаходили боєприпаси з іпритом вагою по 105 кг.</p>
      <p>«Більш ніж упевнений, що «Північний потік 2», крім проблеми з енергетичними директивами Євросоюзу, також буде супроводжуватися і високою ймовірністю напоротися на відлуння з минулого. Як-не-як, а завдяки радянській владі, яку так шанують і звеличують в РФ, він буде прокладений в не такому вже й «безпечному» районі, а можливо і самому вибухонебезпечному у всій Балтиці», – наголосив Коваленко.</p>
      <p>Додавши: «І на цьому тлі цікава відповідь на питання, невже саме цю ділянку маршруту було схвалено Данським енергетичним агентством через його уявну «безпеки», або данці латентно продовжують «русофобствовать»?».</p>
      <p>Нагадаємо, данське енергетичне агентство видало компанії Nord Stream 2 AG <a href="https://zik.ua/news/2019/10/30/daniya_vydala_dozvil_na_budivnytstvo_pivnichnogo_potoku2_1679861">дозвіл на будівництво</a> частини газопроводу «Північний потік-2».</p>
      <related>
        <h4>читайте також</h4>
        <a href="https://zik.ua/news/2019/10/13/gazova_viyna_rosii_z_ukrainoyu_yaki_naslidky_nese_dlya_ukrainy_pivnichnyy_potik2_1665977"/>
        <a href="https://zik.ua/news/2019/10/02/budivnytstvo_pivnichnogo_potoku2_zaversheno_na_83__gazprom_1658823"/>
        <a href="https://zik.ua/news/2019/08/09/zatrymku_pivnichnogo_potoku2_otsinyly_u_8_misyatsiv_i_660_milyoniv_1622633"/>
        <a href="https://zik.ua/news/2019/05/04/slovachchyna_i_ssha_vvazhayut_pivnichnyy_potik2_geopolitychnoyu_zbroieyu_rf_1565097"/>
      </related>
    </article>
  </body>
</html>