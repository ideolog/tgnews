<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/01/news/feto_tre_mesi_trovato_depuratore_verderio_lecco-240016190/"/>
    <meta property="og:site_name" content="Repubblica.it"/>
    <meta property="article:published_time" content="2019-11-01T11:26:00+00:00"/>
    <meta property="og:title" content="Lecco, trovato un feto di tre mesi nelle griglie del depuratore di Verderio"/>
    <meta property="og:description" content="Scoperto da un operaio che stava pulendo gli scarichi dell'impianto. Carabinieri al lavoro, il feto sottoposto agli esami dell'anatomopatologo"/>
  </head>
  <body>
    <article>
      <h1>Lecco, trovato un feto di tre mesi nelle griglie del depuratore di Verderio</h1>
      <h2>Scoperto da un operaio che stava pulendo gli scarichi dell'impianto. Carabinieri al lavoro, il feto sottoposto agli esami dell'anatomopatologo</h2>
      <address>
        <time datetime="2019-11-01T11:26:00+00:00">01 Nov 2019, 11:26</time>
      </address>
      <p>E' stato un operaio impegnato nelle operazioni di pulizia del depuratore di Verderio (Lecco), a fare il ritrovamento, martedì mattina: il feto di un bambino di circa tre mesi, in parte già formato, era sulla griglia di protezione dell'impianto. L'uomo, che lavora per la Lario Reti Holding, l'azienda municipalizzata del servizio idrico della zona, ha chiamato subito le forze dell'ordine.<br/><br/>Il medico legale sta già eseguendo i primi esami sul feto all'ospedale Manzoni di Lecco, mentre i carabinieri della compagnia di Merate stanno cercando di capire come sia potuto arrivare fin lì. Sul posto sono stati effettuati nell'immediato tutti i rilievi, in attesa dell'autopsia disposta dall'autorità giudiziaria per cercare di risalire all'identità della madre. Il depuratore raccoglie le acque di alcuni paesi della zona - non solo di Verderio - ed è molto difficile capire cosa sia accaduto al feto, lungo circa 12 centimetri. Sono stati disposti accertamenti anche nei pronto soccorsi. Si tratterà di accertare se si sia trattato di un aborto spontaneo o di un atto volontario. Le indagini sono coordinate dalla Procura di Lecco.<br/><br/> </p>
    </article>
  </body>
</html>