<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/stana-yasno-koy-e-obral-voennoto-atashe-na-vietnam-v-dragalevtsi_news706633.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T11:05:00+00:00"/>
    <meta property="og:title" content="Стана ясно кой е обрал военното аташе на Виетнам в Драгалевци"/>
    <meta property="og:description" content="При претърсване на двора обаче охранителят се натъкнал на портмонето, което явно било изпуснато от крадеца"/>
  </head>
  <body>
    <article>
      <h1>Стана ясно кой е обрал военното аташе на Виетнам в Драгалевци</h1>
      <h2>При претърсване на двора обаче охранителят се натъкнал на портмонето, което явно било изпуснато от крадеца</h2>
      <address>
        <time datetime="2019-11-01T11:05:00+00:00">01 Nov 2019, 11:05</time>
      </address>
      <p>https://blitz.bg/kriminalni/prestplenie/stana-yasno-koy-e-obral-voennoto-atashe-na-vietnam-v-dragalevtsi_news706633.html Blitz.bg</p>
      <figure>
        <img src="https://static.blitz.bg/documents/thumbnails/730/201606/1467098153-clipboard01.jpg"/>
        <figcaption>Снимката е илюстративна</figcaption>
      </figure>
      <p><b>Крадец алпинист е обрал военното аташе на Виетнам у нас, пише "Телеграф". <a href="https://blitz.bg/kriminalni/prestplenie/banda-obra-mnogo-pari-ot-visshi-diplomati-v-dragalevtsi_news706405.html">Както БЛИЦ съобщи, посегателството било извършено във вторник около 22 часа  в дипломатическата вила в столичния квартал "Драгалевци".</a></b><br/><br/>В късния следобед вчера военният аташе Нгуен Ан и заместникът му Нгуен Лонг предоставили записи на камери в столичното 6-о РПУ. Те отказали да пуснат полицията в имота, тъй като се води територията на чужда държава и трябва да се произнесе след совалки с МВнР и Виетнам. Това е причината в МВР да няма официален сигнал за кражбата на този етап. <br/><br/>Военният аташе на Виетнам се прибрал във вторник вечерта в дипломатическата вила. Когато се качил на втория етаж, видял как мъж, облечен в черни дрехи, скача от терасата и побягва. Въпреки опитите на охранителя да го хване, не успя;. Дипломатът установил, че алпинистът е свил 23 500 долара, които били държавни пари на Виетнам и негови лични 160 евро и 750 лева, както и портфейла му. <br/><br/>При претърсване на двора обаче охранителят се натъкнал на портмонето, което явно било изпуснато от крадеца. Всичко в него - документи и други лични вещи, били непокътнати. <br/><br/>В късния следобед вчера записи от камери на дипломатическата сграда били занесени в 6-о РПУ, за да се помогне за изясняване на посегателството.<br/><br/><b>ОЧАКВАЙТЕ ПОДРОБНОСТИ В БЛИЦ!</b><br/> </p>
    </article>
  </body>
</html>