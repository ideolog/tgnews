<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-dia-mirza-calls-out-bcci-for-holding-ind-vs-bangladesh-t20-match-despite-severe-aqi-levels-2826853.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T11:15:31+00:00"/>
    <meta property="og:title" content="दिल्ली में टी-20 मैच को लेकर BCCI पर भड़कीं दिया मिर्जा, ट्वीट कर कही ये बात"/>
    <meta property="og:description" content="दिवाली के बाद से ही दिल्ली की हवा काफी दूषित हो चुकी है।  3 नवंबर को भारत और बांग्लादेश के बीच दिल्ली के अरुण जेटली स्टेडियम में टी 20 सीरीज का पहला मैच होने वाला है। दिल्ली की एयर क्वालिटी इतनी..."/>
  </head>
  <body>
    <article>
      <h1>दिल्ली में टी-20 मैच को लेकर BCCI पर भड़कीं दिया मिर्जा, ट्वीट कर कही ये बात</h1>
      <address><time datetime="2019-11-01T11:15:31+00:00">01 Nov 2019, 11:15</time> by <a rel="author">लाइव हिन्दुस्तान टीम,नई दिल्ली</a></address>
      <p>दिवाली के बाद से ही दिल्ली की हवा काफी दूषित हो चुकी है।  3 नवंबर को भारत और बांग्लादेश के बीच दिल्ली के अरुण जेटली स्टेडियम में टी 20 सीरीज का पहला मैच होने वाला है। दिल्ली की एयर क्वालिटी इतनी खराब हो गई है कि लोगों को सांस लेने में दिक्कत हो रही है, लेकिन फिर भी मैच तय कार्यक्रम के अनुसार होने के चलते एकट्रेस दिया मिर्जा काफी गुस्सा हैं। उन्होंने इसके लिए बीसीसीआई पर गुस्सा जाहिर किया है। दिया ने ट्वीट कियाा, ये बेहद हैरान करने वाला है कि दिल्ली के हालातों को देखने के बाद भी बीसीसीआई ने दिल्ली में टी 20 मैच का आयोजन कराने का फैसला किया है। प्रदूषण से होने वाले नुकसानों को इग्नोर करने की मानसिकता के चलते ही हम अभी तक इस गंभीर मामले में कोई भी समाधान नहीं ढूंढ पाए हैं।</p>
      <p>
        <b>प्रदूषण पर बांग्लादेश के कोच ने कही ये बात....</b>
      </p>
      <p>बांग्लादेश के कोच रसेल डोमिंगो ने कहा कि राष्ट्रीय राजधानी की परिस्थितियां अनुकूल नहीं हैं, लेकिन ऐसा दोनों टीमों के लिए है और उन्हें इसका सामना करना ही होगा। डोमिंगो ने कहा, 'मौसम अच्छा है, न ज्यादा गर्मी है और न ज्यादा हवा चल रही है, लेकिन धुंध एक चिंता का विषय जरूर है। ऐसा दोनों टीमों के लिए है, यह आदर्श स्थिति नहीं है, लेकिन हम इसकी शिकायत नहीं कर रहे हैं।'</p>
      <p>
        <a href="https://www.livehindustan.com/entertainment/story-aishwarya-sakhuja-reveal-she-is-facing-heart-related-issues-2826488.html">दिल से जुड़ी बीमारी से जूझ रही हैं ऐश्वर्या, 'उजड़ा चमन' से की फिल्मों में एंट्री</a>
      </p>
      <p>
        <a href="https://www.livehindustan.com/entertainment/story-sona-mohapatra-big-allegation-on-sonu-nigam-says-he-asked-ram-sampath-to-keep-me-in-check-2826471.html">सोना मोहपात्रा ने सोनू निगम पर लगाया गंभीर आरोप, कहा- मेरे पति से कहा मुझे कंट्रोल करे</a>
      </p>
      <p>डोमिंगो ने कहा, 'हमें यह सुनिश्चित करना होगा कि हमारी तैयारी पूरी रहे। हमारी टीम के कुछ खिलाड़ियों को आंखों और गले में तकलीफ हुई है, लेकिन यह ठीक है।'</p>
    </article>
  </body>
</html>