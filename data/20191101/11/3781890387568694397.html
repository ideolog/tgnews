<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739524"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T11:11:00+00:00"/>
    <meta property="og:title" content="'แอ๊ด'ซัดขายครีมปลิ้นปล้อน 'อ.เจษ'จวกกลับตรรกะวิบัติ!"/>
    <meta property="og:description" content="ชาวเน็ตแห่รุมวิจารณ์ยับ! หลัง 'แอ๊ด คาราบาว' โพสต์กล่าวหา 'อ.เจษฎา' ล้างสมองเหตุเป็นพรีเซ็นเตอร์ขายครีม ด้านอาจารย์คนดังจวกกลับ เป็นพวก 'ตรรกะวิบัติ' เล่นงานที่รูปร่างมากกว่าโต้แย้งด้วยข้อมูล!"/>
  </head>
  <body>
    <article>
      <h1>'แอ๊ด'ซัดขายครีมปลิ้นปล้อน 'อ.เจษ'จวกกลับตรรกะวิบัติ!</h1>
      <address>
        <time datetime="2019-11-01T11:11:00+00:00">01 Nov 2019, 11:11</time>
      </address>
      <p>
        <b>ชาวเน็ตแห่รุมวิจารณ์ยับ! หลัง "แอ๊ด คาราบาว" โพสต์กล่าวหา "อ.เจษฎา" ล้างสมองเหตุเป็นพรีเซ็นเตอร์ขายครีม ด้านอาจารย์คนดังจวกกลับ เป็นพวก "ตรรกะวิบัติ" เล่นงานที่รูปร่างมากกว่าโต้แย้งด้วยข้อมูล!</b>
      </p>
      <p>เมื่อวันที่ 1 พ.ย. ผู้สื่อข่าว <mark><b>"เดลินิวส์ออนไลน์"</b></mark> รายงานว่า โลกออนไลน์เกิดกระแสวิจารณ์อย่างหนัก ภายหลังจากที่นักร้องเพื่อชีวิตชื่อดังอย่าง <b>"แอ๊ด คาราบาว"</b> ได้โพสต์ข้อความผ่านแฟนเพจ ระบุ  ในการทำสงคราม การสร้างข่าวลวง การล้างสมองคนด้วยความเชื่อที่ผิดให้เป็นถูก ถือเป็นอาวุธร้ายแรงไม่แพ้ระเบิดหรือปืน เพื่ออนาคตของคนไทยเเละลูกหลาน พี่น้องควรระวังเรื่องนี้ให้มากๆ ควรได้รับข่าวจริงข้อมูลจริงจากคนดีๆอย่าง ศจ. ธีรวัฒน์ เหมะจุฑา ซึ่งท่านเป็นบุคคลที่ระดับโลกยอมรับ <b><i>"พวกหมอกำมะลอมีเยอะในบ้านเมืองของเรา บางคนที่มีวุฒิระดับอาจารย์มหาวิทยาลัย หรืออยู่ในองค์กรรัฐบาล คุณอาจจะนึกไม่ถึงเลยว่ามันชั่วช้าปลิ้นปล่อน เเละบิดเบือนได้ขนาดไหน กดเปิดลิงค์ข้างล่างเพื่ออ่านความจริงจากคุณหมอธีรวัฒน์ ครับพี่น้อง"</i></b> พร้อมเผยภาพของรศ.ดร.เจษฎา เด่นดวงบริพันธ์ ภาควิชาชีววิทยา คณะวิทยาศาสตร์ จุฬาลงกรณ์มหาวิทยาลัย ขณะเป็นพรีเซ็นเตอร์ให้กับครีมบำรุงผิวหน้าของผลิตภัณฑ์ตัวหนึ่ง</p>
      <figure>
        <img src="https://www.dailynews.co.th/admin/upload/20191101/news_cezbprPpdN180812_533.jpg?v=20191102039?v=1866"/>
      </figure>
      <p>อย่างไรก็ตาม ภายหลังจากที่โพสต์ดังกล่าวเผยแพร่ออกไป ทางด้าน <b>"อ.เจษฎา" </b>ได้ออกมาโพสต์เฟซบุ๊กว่า<i><b> "อ่านแล้วก็ไม่ค่อยเข้าใจนะว่า พี่แอ๊ดเค้าต้องการจะสื่ออะไร หรือว่า แกอิจฉาที่ผมหน้าตาดี หน้าใส หน้าเด็กพอ ที่จะเป็นพรีเซนเตอร์เครื่องสำอางได้ แม้จะวัยเลยมาถึง 46 ปีแล้วก็ตาม หึๆๆ" </b></i>ฝากข้อแนะนำไปถึงพี่แอ๊ดได้เลยว่า ถ้าอยากจะหน้าตาผ่องใสขึ้น ต้องเลิกสูบบุหรี่กินเหล้ากินเบียร์ครับ วิตามินบี 12 ก็ไม่ค่อยช่วยอะไรนะครับกับเรื่องนี้<br/><br/><b><i>"สังเกตว่าการโพสต์ตอบโต้สไตล์พี่แอ๊ดหรือพวก NGOๆ อีกหลายๆ คน ก็ใช้วิธีการที่เราเรียกว่าเป็น </i><i>"ตรรกะวิบัติ fallacy" </i><i>คือแทนที่จะโต้แย้งด้วยข้อมูล ข้อเท็จจริง ในประเด็นที่กำลังถกเถียงกันอยู่ กลับไปใช้วิธีโจมตี hate speech ไปที่ภูมิหลัง บุคลิก หรือแม้แต่รูปร่างหน้าตาของฝ่ายตรงข้ามแทน เพราะตัวเองก็ไม่มีข้อมูลเพียงพอที่จะไปเถียงกับเขา  คนพวกนี้ น่าสงสารเขานะครับ"</i></b> ปล. จริงๆโพสต์แบบนี้ผมสามารถฟ้องหมิ่นประมาทได้สบายเลยนะ แต่ผมมีคติส่วนตัวที่ผมยึดถือไว้แล้วครับ หึๆๆ </p>
      <figure>
        <img src="https://www.dailynews.co.th/admin/upload/20191101/news_dlUlGVIJOn180812_533.jpg?v=20191102039?v=7705"/>
      </figure>
      <p>ทั้งนี้ ภายหลังจากที่เรื่องราวดังกล่าวเผยแพร่ออกมา ด้านโลกออนไลน์ต่างเกิดกระแสวิจารณ์อย่างรุนแรง โดยส่วนใหญ่ต่างมองว่า ข้อมูลของทางนักร้องดังยังไม่มีความหนักแน่น พร้อมขอให้อาจารย์คนดังฟ้องกลับ เนื่องจากข้อความดังกล่าวทำให้แฟนเพลงเพื่อชีวิตของนักร้องคนดังกล่าวเกิดความเกลียดชังอีกด้วย...</p>
      <figure>
        <img src="https://www.dailynews.co.th/admin/upload/20191101/news_tnbxsOHgpp180813_533.jpg?v=20191102039?v=3201"/>
      </figure>
      <p>ขอบคุณภาพและข้อมูลจาก @Add Carabao,@Jessada Denduangboripant</p>
      <figure>
        <img src="https://www.dailynews.co.th/admin/upload/20191101/news_LakVYjOfKg180813_533.jpg?v=20191102039?v=1977"/>
      </figure>
    </article>
  </body>
</html>