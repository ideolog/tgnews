<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/bnb-pravi-konkurs-za-stipendianti-za-2020-godina-405547.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T11:02:52+00:00"/>
    <meta property="og:title" content="БНБ прави конкурс за стипендианти за 2020 година"/>
    <meta property="og:description" content="Документите на кандидатите се подават в срок до 9 декември 2019 г."/>
  </head>
  <body>
    <article>
      <h1>БНБ прави конкурс за стипендианти за 2020 година</h1>
      <address><time datetime="2019-11-01T11:02:52+00:00">01 Nov 2019, 11:02</time> by <a rel="author">Редактори</a></address>
      <p>За период от 9 месеца Българската народна банка (БНБ) отпуска следните стипендии:</p>
      <p>• две стипендии в размер на 600 лв. месечно за студенти редовно обучение, обучаващи се за придобиване на образователно-квалификационна степен „магистър”;</p>
      <p>• една стипендия в размер на 800 лв. месечно за лица, обучаващи се за придобиване на образователна и научна степен „доктор”.</p>
      <p>Документите на кандидатите се подават в срок до 9 декември 2019 г. Подробна информация за изискванията към кандидатите, необходимите документи за кандидатстване и възможните начини за тяхното подаване се намират на интернет страницата на БНБ тук.</p>
      <p>Ежегодните стипендии са учредени от Управителния съвет на БНБ през 2004 г. по случай 125-годишния юбилей на БНБ. В конкурсите за стипендианти на БНБ (за периода от създаването на стипендиантската програма през 2004 г. досега) са кандидатствали общо 405 студенти и докторанти, а отпуснатите досега стипендии са 34.</p>
    </article>
  </body>
</html>