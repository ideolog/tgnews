<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/457894/%E0%A6%B2%E0%A6%BE%E0%A6%96%E0%A7%8B-%E0%A6%AE%E0%A6%BE%E0%A6%A8%E0%A7%81%E0%A6%B7%E0%A7%87%E0%A6%B0-%E2%80%98%E0%A6%86%E0%A6%9C%E0%A6%BE%E0%A6%A6%E0%A6%BF-%E0%A6%AE%E0%A6%BE%E0%A6%B0%E0%A7%8D%E0%A6%9A%E2%80%99-%E0%A6%87%E0%A6%B8%E0%A6%B2%E0%A6%BE%E0%A6%AE%E0%A6%BE%E0%A6%AC%E0%A6%BE%E0%A6%A6%E0%A7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-01T11:59:00+00:00"/>
    <meta property="og:title" content="লাখো মানুষের ‘আজাদি মার্চ’ ইসলামাবাদে"/>
    <meta property="og:description" content="অনলাইন ডেস্ক ॥ ইমরান খান সরকারকে উৎখাতে আজাদি মার্চে অংশ নিয়েছে পাকিস্তানের কট্টর ইসলামপন্থী দল জামিয়াত উলেমা-ই-ইসলাম ফজল। দলের প্রধান মাওলানা ফজলুর রেহমান এই সমাবেশের নেতৃত্ব দিচ্ছেন। সমাবেশের জন্য দলের নেতাকর্মীরা ইসলামাবাদে পৌঁছেছেন। বুধবার পাঞ্জাব প্রদেশ থেকে সমাবেশের উদ্দেশে রওয়ানা দেন তারা। এরপর বৃহস্পতিবার রাতে রাজধানী ..."/>
  </head>
  <body>
    <article>
      <h1>লাখো মানুষের ‘আজাদি মার্চ’ ইসলামাবাদে</h1>
      <address>
        <time datetime="2019-11-01T11:59:00+00:00">01 Nov 2019, 11:59</time>
      </address>
      <figure>
        <img src="http://www.dailyjanakantha.com/files/201911/1572613144_08.jpg"/>
      </figure>
      <p>অনলাইন ডেস্ক ॥ ইমরান খান সরকারকে উৎখাতে আজাদি মার্চে অংশ নিয়েছে পাকিস্তানের কট্টর ইসলামপন্থী দল জামিয়াত উলেমা-ই-ইসলাম ফজল। দলের প্রধান মাওলানা ফজলুর রেহমান এই সমাবেশের নেতৃত্ব দিচ্ছেন। সমাবেশের জন্য দলের নেতাকর্মীরা ইসলামাবাদে পৌঁছেছেন।</p>
      <p>বুধবার পাঞ্জাব প্রদেশ থেকে সমাবেশের উদ্দেশে রওয়ানা দেন তারা। এরপর বৃহস্পতিবার রাতে রাজধানী ইসলামাবাদার দিকে অগ্রসর হতে থাকে দলটি। মূলত ইমরান সরকারের নেতৃত্বকে চ্যালেঞ্জ ছুড়ে দিতেই এই সামবেশের আয়োজন করা হয়েছে।</p>
      <p>সমাবেশে কয়েক হাজার মানুষ জামিয়াত উলেমা-ই-ইসলামের পতাকা হাতে স্লোগান দিচ্ছেন। শুক্রবার সকালে তারা তাদের চূড়ান্ত গন্তব্য পেশোয়ার মোড়ে পৌঁছান। ২৭ অক্টোবর সিন্ধু প্রদেশ থেকে যাত্রা করেছিলেন নেতা-কর্মীরা। পাঁচ দিনের সফরে আজ সকালে তারা পেশোয়ার মোড়ে হাজির হয়েছেন।</p>
      <p>এক বক্তৃতায় জামিয়াত উলেমা-ই-ইসলামের প্রধান মাওলানা ফজলুর রেহমান আজাদি মার্চে অংশ নিয়ে তাদের প্রতি সমর্থন জ্ঞাপন এবং তারা যে শান্তিপূর্ণভাবে এই সমাবেশ করছেন সেজন্য নেতা-কর্মীদের ধন্যবাদ জানিয়েছেন। তিনি জানিয়েছেন, শুক্রবার জুমার নামাজের পর তিনি তাদের দাবি-দাওয়া সরকারের কাছে তুলে ধরবেন।</p>
      <p>পাকিস্তান পিপলস পার্টির (পিপিপি) চেয়ারম্যান বিল্লাল ভুট্টো জার্দারিও বৃহস্পতিবার রাতে আজাদি মার্চে যোগ দিয়েছেন। তিনি বলেন, পাকিস্তানের জনগণ কোনো পুতুল প্রধানমন্ত্রীকে মেনে নেবে না। তিনি প্রধানমন্ত্রী ইমরান খানকে উদ্দেশ করে বলেন, এবার তার যাওয়ার সময় হয়েছে।</p>
    </article>
  </body>
</html>