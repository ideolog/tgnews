<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/7866a7662e1ce83e/noi-demiteri-si-numiri-in-executiv-un-secretar-de-stat-pleaca-din-functie-regimul-de-la-guvern-nu-e-pe-placul-tuturor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T11:23:19+00:00"/>
    <meta property="og:title" content="Noi demiteri și numiri în Executiv; Un secretar de stat pleacă din funcție: „Regimul de la Guvern nu e pe placul tuturor”"/>
    <meta property="og:description" content="Secretarul de stat de la Ministerul Justiției, Laurențiu Hadârcă, și-a dat demisia. Despre aceasta a anunțat ministrul Justiției, Olesea Stamate, astăzi, la ședința Guvernului."/>
  </head>
  <body>
    <article>
      <h1>Noi demiteri și numiri în Executiv; Un secretar de stat pleacă din funcție: „Regimul de la Guvern nu e pe placul tuturor”</h1>
      <address><time datetime="2019-11-01T11:23:19+00:00">01 Nov 2019, 11:23</time> by <a rel="author">Jurnal.md</a></address>
      <p>
        <b>Secretarul de stat de la Ministerul Justiției, Laurențiu Hadârcă, și-a dat demisia. Despre aceasta a anunțat ministrul Justiției, Olesea Stamate, astăzi, la ședința Guvernului.</b>
      </p>
      <p>„Probabil regimul de la Guvern nu este pe placul tuturor. Este destul de greu să ții pasul. Regretăm și noi. Sperăm să găsim în curând o persoană potrivită”, a comentat Stamate, iar Guvernul a aprobat cererea de demisie a lui Laurențiu Hadârcă.</p>
      <p>Acesta are masterat în drept constituțional și un stagiu de muncă de peste 15 ani la nivel internațional. A activat în diverse proiecte ONU și OSCE.</p>
      <p>De asemenea, Executivul l-a numit astăzi pe Anatolie Topală în funcția de secretar general al Ministerului Educației, Culturii și Cercetări. Topală a fost până acum director al Agenției Naționale pentru Curriculum și Evaluare.</p>
      <p>Tot astăzi, Guvernul a aprobat cererea de demisie a directorului Biroului Național de Statistică, Vitalie Valcov. Totodată, a fost eliberat din funcție directorul adjunct de la Moldsilva, Ion Platon.</p>
    </article>
  </body>
</html>