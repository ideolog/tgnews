<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/politics/xaritsis-skandalodis-paranomia-i-eksairesi-tzanakopoulou-polaki-apo-proanakritiki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T11:25:30+00:00"/>
    <meta property="og:title" content="Χαρίτσης : Σκανδαλώδης παρανομία η εξαίρεση Τζανακόπουλου-Πολάκη από Προανακριτική"/>
    <meta property="og:description" content="Ο Αλέξης Χαρίτσης κάλεσε τον ΠτΒ Κώστα Τασούλα να αποκαταστήσει τη νομιμότητα"/>
  </head>
  <body>
    <article>
      <h1>Χαρίτσης : Σκανδαλώδης παρανομία η εξαίρεση Τζανακόπουλου-Πολάκη από Προανακριτική</h1>
      <h2>Ο Αλέξης Χαρίτσης κάλεσε τον ΠτΒ Κώστα Τασούλα να αποκαταστήσει τη νομιμότητα</h2>
      <address><time datetime="2019-11-01T11:25:30+00:00">01 Nov 2019, 11:25</time> by <a rel="author">ΤοΒΗΜΑ Team</a></address>
      <p>Ως «σκανδαλώδη παρανομία» χαρακτήρισε ο εκπρόσωπος τύπου του ΣΥΡΙΖΑ <a href="https://www.tovima.gr/tag/aleksis-xaritsis/">Αλέξης Χαρίτσης</a> την εξαίρεση από την προανακριτική επιτροπή για τη <a href="https://www.tovima.gr/tag/novartis/">Novartis</a> των Δημήτρη Τζανακόπουλου και Παύλου Πολάκη.</p>
      <h3>«Ο ΠτΒ να αποκαταστήσει τη νομιμότητα»</h3>
      <p>«Μετά και τις ξεκάθαρες και τεκμηριωμένες δηλώσεις του πρώην υπουργού Δικαιοσύνης και βουλευτή του Κινήματος Αλλαγής, κ. Καστανίδη, είναι σαφές ότι η εξαίρεση των δύο βουλευτών του ΣΥΡΙΖΑ από την Προανακριτική Επιτροπή δεν αποτελεί μονάχα πολιτική μεθόδευση της ΝΔ και της συνιστώσας του κ. Σαμαρά στο ΚΙΝΑΛ, αλλά και σκανδαλώδη παρανομία», σημείωσε χαρακτηριστικά ο κ. Χαρίτσης.</p>
      <p>
        <a href="https://www.in.gr/2019/11/01/greece/vrazoun-ta-nisia-tou-aigaiou-pano-apo-15-000-prosfyges-sti-moria-kinitopoiiseis-sti-lero/">Διαβάστε ακόμη : «Βράζουν» τα νησιά του Αιγαίου - Πάνω από 15.000 πρόσφυγες στη Μόρια – Κινητοποιήσεις στη Λέρο</a>
      </p>
      <p>Ο Αλέξης Χαρίτσης συμπληρώνει μάλιστα ότι ο ΣΥΡΙΖΑ περιμένει από τον Πρόεδρο της Βουλής Κώστα Τασούλα, «να αρθεί στο ύψος των περιστάσεων και να αποκαταστήσει τη νομιμότητα με την τήρηση του Συντάγματος και του Κανονισμού της Βουλής».</p>
      <p>Πηγή: ΑΠΕ-ΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>