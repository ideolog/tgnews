<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/ravshan-ermatov-osiyo-chempionatining-final-bosqichiga-chiqqan-futzalchilarimizni-qabul-qildi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-01T11:22:05+00:00"/>
    <meta property="og:title" content="Равшан Эрматов Осиё чемпионатининг финал босқичига чиққан футзалчиларимизни қабул қилди"/>
    <meta property="og:description" content="Хабарингиз бор, футзал бўйича Ўзбекистон терма жамоаси Осиё чемпионати-2020 финал босқич йўлланмасини қўлга киритган эди."/>
  </head>
  <body>
    <article>
      <h1>Равшан Эрматов Осиё чемпионатининг финал босқичига чиққан футзалчиларимизни қабул қилди</h1>
      <h2>Хабарингиз бор, футзал бўйича Ўзбекистон терма жамоаси Осиё чемпионати-2020 финал босқич йўлланмасини қўлга киритган эди.</h2>
      <address>
        <time datetime="2019-11-01T11:22:05+00:00">01 Nov 2019, 11:22</time>
      </address>
      <p>Баҳодир Аҳмедов шогирдлари Эроннинг Урмия шаҳрида ўтган Осиё чемпионати-2020 саралаш гуруҳ босқичи ғолибига айланишганди. Футзалчиларимиз Афғонистонни 6:2, Непални 4:1, Тожикистон терма жамоасини эса 9:3 ҳисобида мағлуб этишган эди.</p>
      <figure>
        <img src="https://championat.asia/upload/storage/526716_original.jpg"/>
      </figure>
      <p>Кеча Ўзбекистон футбол ассоциациясида учрашув бўлиб ўтди. ЎФА вице-президенти Равшан Эрматов гуруҳ ғолиби сифатида Туркманистонда ўтадиган Осиё чемпионати финал босқичи йўлланмасини қўлга киритган терма жамоамиз аъзоларини қабул қилди.</p>
      <figure>
        <img src="https://championat.asia/upload/storage/526715_original.jpg"/>
      </figure>
      <p>Учрашувда ЎФА раҳбариятидан ташқари футбол бўйича миллий терма жамоамиз бош мураббийи Вадим Абрамов, ўзбек футзали ривожига ҳисса қўшган яна бир жонкуяр инсон, Мираброр Усмоновнинг ўғли Жаҳонгир Усмонов ҳам иштирок этди.</p>
      <figure>
        <img src="https://championat.asia/upload/storage/526714_original.jpg"/>
      </figure>
      <p>Эътиборлиси, учрашув якунида футзалчиларимиз ташаббус кўрсатиб, Ўзбекистон футбол ассоциациясининг собиқ марҳум президенти, Сенатор Мираброр Усмоновнинг расми ёнида суратга тушишди. Бу билан улар юртимизда футзал ривожига катта хисса қўшган Мираброр Зуфаровичга ҳурмат бажо келтиришди.</p>
      <figure>
        <img src="https://championat.asia/upload/storage/526713_original.jpg"/>
      </figure>
      <p>Манба : <a href="http://olamsport.com/">olamsport.com</a></p>
    </article>
  </body>
</html>