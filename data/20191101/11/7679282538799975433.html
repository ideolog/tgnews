<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-1st-t20i-there-is-pollution-but-we-have-to-play-says-batting-coach-vikram-rathore-2826941.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T11:47:07+00:00"/>
    <meta property="og:title" content="INDvBAN: एक बार मैदान पर उतरे तो और कुछ मायने नहीं रखताः विक्रम राठौर"/>
    <meta property="og:description" content="बांग्लादेश क्रिकेट टीम इन दिनों भारत के दौरे पर है। दोनों टीमों के बीच तीन मैचों की टी20 सीरीज और दो मैचों की टेस्ट सीरीज खेली जानी है। टी20 सीरीज के आगाज से पहले टीम इंडिया के बैटिंग कोच विक्रम..."/>
  </head>
  <body>
    <article>
      <h1>INDvBAN: एक बार मैदान पर उतरे तो और कुछ मायने नहीं रखताः विक्रम राठौर</h1>
      <address><time datetime="2019-11-01T11:47:07+00:00">01 Nov 2019, 11:47</time> by <a rel="author">लाइव हिन्दुस्तान टीम,नई दिल्ली</a></address>
      <p>बांग्लादेश क्रिकेट टीम इन दिनों भारत के दौरे पर है। दोनों टीमों के बीच तीन मैचों की टी20 सीरीज और दो मैचों की टेस्ट सीरीज खेली जानी है। टी20 सीरीज के आगाज से पहले टीम इंडिया के बैटिंग कोच विक्रम राठौर ने कुछ अहम बातें कही हैं। सीरीज का पहला मैच दिल्ली के अरुण जेटली क्रिकेट स्टेडियम में खेला जाना है, दिल्ली में इन दिनों हवा की क्वॉलिटी बहुत खराब है और इसको लेकर सभी लोग परेशान हैं। मैच से दो दिन पहले प्रैक्टिस सेशन से पहले विक्रम राठौर ने कहा कि प्रदूषण तो है लेकिन हमें खेलना होगा।</p>
      <p>राठौर ने माना कि दिल्ली में हवा की क्वॉलिटी बहुत खराब है लेकिन साथ ही कहा कि एक बार मैच शेड्यूल हो जाता है तो खिलाड़ी इसमें ज्यादा कुछ नहीं कर सकते हैं। उन्होंने कहा, 'मैं अपने पूरे करियर में उत्तर भारत में खेला हूं। मैच शेड्यूल हो चुका है और हमें खेलना ही होगा। प्रदूषण है लेकिन हमें खेलना ही होगा।' उन्होंने साथ ही कहा कि जब एक बार खिलाड़ी मैदान में उतर जाते हैं, तो बाकी कोई बात मायने रखती है। उन्होंने कहा, 'जब आप एक बार मैदान में उतर जाते हैं तो बाकी किसी बात पर ध्यान नहीं दे पाते हैं। हम मानते हैं कि हेल्थ एडवाइजरी जारी की गई हैं, लेकिन अगर आप यहां खेलने के लिए हैं तो आपको खेलना ही पड़ेगा।'</p>
      <h3>
        <a href="https://www.livehindustan.com/cricket/story-ind-vs-ban-first-day-night-test-match-of-india-pm-modi-sachin-tendulkar-and-others-personalities-to-be-honored-2826854.html">Kolkata Day-Night Test: पीएम मोदी-सचिन समेत ये दिग्गज हस्तियां देखने पहुंचेंगी मैच</a>
      </h3>
      <h3>
        <a href="https://www.livehindustan.com/entertainment/story-dia-mirza-calls-out-bcci-for-holding-ind-vs-bangladesh-t20-match-despite-severe-aqi-levels-2826853.html">दिल्ली में टी-20 मैच को लेकर BCCI पर भड़कीं दिया मिर्जा, ट्वीट कर कही ये बात</a>
      </h3>
      <p>बांग्लादेश के खिलाफ टी20 सीरीज में विराट कोहली नहीं खेल रहे हैं। वर्कलोड मैनेजमेंट के तहत विराट कोहली को आराम दिया गया है और ऐसे में टीम की कमान रोहित शर्मा के हाथों में है। प्लेइंग इलेवन कॉम्बिनेशन को लेकर राठौर ने कहा, 'हम अभी यहां पहुंचे ही हैं और पहले दिन ही प्रैक्टिस कर रहे हैं, अभी तक हमने प्लेइंग इलेवन कॉम्बिनेशन के बारे में कुछ नहीं सोचा है।'</p>
    </article>
  </body>
</html>