<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230733/"/>
    <meta property="og:site_name" content="Українська правда"/>
    <meta property="article:published_time" content="2019-11-01T11:43:59+00:00"/>
    <meta property="og:title" content="В Одесі знесли барельєф Жукову – там буде згадка про загиблих на Донбасі"/>
    <meta property="og:description" content="Активісти знесли барельєф радянському маршалу Георгію Жукову на Одеському обласному військкоматі, замість нього встановлять меморіальну дошку загиблим військовим на Донбасі."/>
  </head>
  <body>
    <article>
      <h1>В Одесі знесли барельєф Жукову – там буде згадка про загиблих на Донбасі</h1>
      <address>
        <time datetime="2019-11-01T11:43:59+00:00">01 Nov 2019, 11:43</time>
      </address>
      <p>Активісти знесли барельєф радянському маршалу Георгію Жукову на Одеському обласному військкоматі, замість нього встановлять меморіальну дошку загиблим військовим на Донбасі.</p>
      <p><b>Джерело:</b> <a href="https://www.radiosvoboda.org/a/news-marshal-zhukov/30247823.html?fbclid=IwAR0QeNY48RomjhAy8ae1ohsn6VT6iyQoekb73upvkNWLxp0y79ZqPLbiO2I">"Радіо Свобода"</a> з посиланням на пресофіцера військкомату Анастасію Ільїяш</p>
      <p><b>Пряма мова:</b> "На цьому місті до 6 грудня планується встановлення меморіальної дошки на честь загиблих військовослужбовців, мешканців Одещини. Таких в нас більш ніж 100 людей".</p>
      <figure>
        <img src="https://img.pravda.com/images/doc/a/0/a001486-zhukov.jpg"/>
        <figcaption>
          <cite>Фото <a href="https://www.facebook.com/viktor.do.10?__tn__=%2CdC-R-R&amp;eid=ARDuBDGzMr7C7PklRrXRwMNKdm8j1KZ5o6VHooyAbwFk6MY9zbVRFT-YzwSFRQfUtQx9QgHcfuZ6i_sP&amp;hc_ref=ARScK8IUsXadm0pijQUDZto62RCrqOeneShA5ceidAfqQTf_vF5e_rC2SAKQoK6y9-U&amp;fref=nf">Viktor Demchenko</a></cite>
        </figcaption>
      </figure>
      <p><b>Деталі:</b> За словами Ільїяш, проєкт дошки вже готовий, наразі його узгоджують.</p>
      <p>Вона додала, що обласна державна адміністрація тричі подавала розпорядження про демонтаж барельєфа – зокрема, у 2016 і 2017 роках.</p>
      <p>Екскерівник південного квартирно-експлуатаційного відділу Міноборони Ігор Литвинюк підтвердив, що такі розпорядження від ОДА надходили раніше, але відзначив, що демонтаж мала проводити місцева влада.</p>
      <p>Наразі барельєф лежить у квартирі активістів.</p>
      <p>Знесення Жукова засудили два одеські народні депутати від "Слуги народу" Артем Дмитрук і Олексій Леонов, а також міський голова Геннадій Труханов.</p>
      <p><b>Передісторія</b>:</p>
      <ul>
        <li>В Україні діє <a href="https://www.pravda.com.ua/news/2015/04/9/7064246/">закон </a>"Про засудження комуністичного та націонал-соціалістичного (нацистського) тоталітарних режимів та заборону пропаганди їх символіки".</li>
        <li>На всій території країни забороняється "виготовлення, поширення, а також публічне використання символіки комуністичного режиму".</li>
        <li>Порушення закону карається обмеженням волі на строк до 5 років або позбавленням волі на той самий строк.</li>
      </ul>
      <related>
        <a href="https://www.pravda.com.ua/articles/2019/11/1/7230647/"/>
        <a href="https://www.pravda.com.ua/news/2019/10/29/7230392/"/>
        <a href="https://www.pravda.com.ua/news/2019/10/26/7230180/"/>
      </related>
    </article>
  </body>
</html>