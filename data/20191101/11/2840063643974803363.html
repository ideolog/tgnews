<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/politica/2019/11/01/migranti-salvini-attacca-lamorgese-non-conosce-nemmeno-dati_gyoIqqceaqHOugVSXTkqLM.html"/>
    <meta property="og:site_name" content="Adnkronos"/>
    <meta property="article:published_time" content="2019-11-01T11:43:00+00:00"/>
    <meta property="og:title" content="Migranti, Salvini attacca Lamorgese: &quot;Non conosce nemmeno i dati&quot;"/>
    <meta property="og:description" content="Il leader della Lega punta il dito contro la ministra dell'Interno: &quot;Gli sbarchi sono cresciuti sia a settembre che a ottobre, ovvero da quando c’è lei&quot;. E sulle procedure accelerate per espellere i clandestini nelle zone di frontiera dice: &quot;Sono frutto del Decreto sicurezza&quot;"/>
  </head>
  <body>
    <article>
      <h1>Migranti, Salvini attacca Lamorgese: "Non conosce nemmeno i dati"</h1>
      <address>
        <time datetime="2019-11-01T11:43:00+00:00">01 Nov 2019, 11:43</time>
      </address>
      <p>"Il ministro Lamorgese dimostra di non conoscere nemmeno i dati ufficiali del Viminale<a href="https://www.adnkronos.com/fatti/politica/2019/11/01/migranti-lamorgese-non-alcuna-invasione_GbTowl8q923LHqVWBhtC0N.html"> affermando che gli sbarchi sono aumentati solo a settembre</a>: sono invece cresciuti sia a settembre (2.498 nel 2019 contro i 947 del 2018) che a ottobre (2.015 contro i 1.007 di un anno fa), ovvero da quando c’è lei". Così Matteo Salvini, in un post punta il dito contro la ministra dell'Interno.</p>
      <p>"Si prende il merito dei controlli antidroga, ma con la Lega al governo erano partite circolari ad hoc ai prefetti, avevamo inaugurato Scuole sicure contro i pusher, abbiamo fatto pulizia a Rogoredo a Milano. Parla delle procedure accelerate per espellere i clandestini nelle zone di frontiera, ma sono frutto del Decreto sicurezza. Pensano che gli italiani siano scemi? E ancora: sono incapaci o complici?, si domanda il leader della Lega.</p>
    </article>
  </body>
</html>