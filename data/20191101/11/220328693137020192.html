<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/svetoven-shampion-izbra-khyunday-405557.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T11:52:18+00:00"/>
    <meta property="og:title" content="Световен шампион избра Хюндай"/>
    <meta property="og:description" content="От Танак сменя Тойота с корейската от марка 2020"/>
  </head>
  <body>
    <article>
      <h1>Световен шампион избра Хюндай</h1>
      <address><time datetime="2019-11-01T11:52:18+00:00">01 Nov 2019, 11:52</time> by <a rel="author">Пламен Вълков</a></address>
      <p>Новият победител в Световния рали шампионат (WRC) От Танак се присъедини към отбора на Хюндай, за който ще кара в следващите две години, предаде Франс прес. </p>
      <p>Само преди няколко дни 32-годишният естонец триумфира с шампионската титла с Тойота Ярис, но от 2020 г. ще смени японците с корейския конструктор.</p>
      <p>„Много съм развълнуван да се присъединя към Хюндай за сезон 2020. За мен е голяма чест, че получих тази възможност. Имам голямо уважение към постигнатото от Хюндай до момента. Познавам ги отлично, тъй като през последните няколко сезона бяхме съперници", заяви Танак.</p>
      <p>Пилотът ще бъде съотборник с белгиеца Тиери Нювил, с когото се бориха за титлата през тази година. Досегашният втори пилот на Хюндай Дани Сордо ще трябва да се бори за третата кола на тима с легендата Себастиан Льоб.</p>
      <p>Едно състезание преди края на сезона Хюндай е лидер при конструкторите и е на позиция да атакува спечелването на първа отборна титла в WRC сериите. </p>
      <p>Фото ЕПА/БГНЕС</p>
    </article>
  </body>
</html>