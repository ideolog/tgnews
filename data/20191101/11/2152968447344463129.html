<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/science/2019/11/01/nasekomite-izmirat-populaciiata-im-namalia-s-edna-treta.428171"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T11:35:00+00:00"/>
    <meta property="og:title" content="Насекомите измират, популацията им намаля с една трета"/>
    <meta property="og:description" content="Причината ясна - човечеството | Dnes.bg"/>
  </head>
  <body>
    <article>
      <h1>Насекомите измират, популацията им намаля с една трета</h1>
      <h2>Причината ясна - човечеството</h2>
      <address><time datetime="2019-11-01T11:35:00+00:00">01 Nov 2019, 11:35</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Учени от Мюнхенския технически университет установиха, че популацията на насекомите в много региони на света е намаляла с една трета, пише в. "Дейли мейл".</p>
      <p>Това се дължи на влиянието на човешката дейност върху биосферата. Загубата на много видове насекоми се дължи не само на интензивно обработваните с инсектициди земеделски площи. Тя е налице в горите и в охраняемите природни територии.</p>
      <p>Изследователите събрали насекоми от около 2700 вида на 300 участъка. Оказало се, че броят на насекомите от много видове за последното десетилетие силно се е съкратил. А много от редките видове вече не се срещат на териториите, които са обитавали преди това. От 2008 година насам биомасата на членестоногите в горите е намаляла с 40 процента, а на пасбищата се е снизила до една трета от предишните й стойности, пише БТА.</p>
      <p>Изчезването на насекоми се регистрира във всички видове гори, изучени от изследователския екип. По думите на учените това явление е неочакван и тревожен признак, който може да има много пагубни последствия за човечеството.</p>
      <related>
        <h4>Още по темата</h4>
        <a href="https://www.dnes.bg/sofia/2019/10/13/zashto-prilepite-sa-supergeroite-na-prirodata.425934"/>
        <a href="https://www.dnes.bg/world/2019/09/18/v-bitka-sreshtu-malariiata-ucheni-pusnaha-sterilni-komari.423331"/>
      </related>
    </article>
  </body>
</html>