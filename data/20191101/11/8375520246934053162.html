<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-kijevi-ogolosheno-shtormove-poperedzhennya--636992.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T11:46:25+00:00"/>
    <meta property="og:title" content="У Києві оголошено штормове попередження"/>
    <meta property="og:description" content="Мешканців Києва закликають бути обережними під час сильного вітру"/>
  </head>
  <body>
    <article>
      <h1>У Києві оголошено штормове попередження</h1>
      <address>
        <time datetime="2019-11-01T11:46:25+00:00">01 Nov 2019, 11:46</time>
      </address>
      <h4>Мешканців Києва закликають бути обережними під час сильного вітру</h4>
      <p>У суботу, 2 листопада, вдень у Києві очікуються пориви вітру 15-20 м/с (I рівень небезпеки, жовтий). Про це повідомили в Українському гідрометцентрі.</p>
      <p>Управління з питань цивільного захисту Київської міської держадміністрації закликає мешканців міста бути обережними та дотримуватись основних рекомендацій під час сильного вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися в найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>Управління з питань цивільного захисту рекомендує при падінні дерев чи гілок, при травмуванні людей тощо негайно інформувати екстрені служби за телефонами: 101 або 103.</p>
      <p>Як повідомлялося, у п’ятницю, 1 листопада, у Києві утримається суха холодна погода, оскільки антициклон Ольденбургія (Oldenburgia) міцно тримається над Україною</p>
      <p>У суботу температура повітря підніметься вже до +8, а в неділю - дощ, вітер та +12 градусів.</p>
      <p>Проте, <a href="https://glavcom.ua/kyiv/news/pislya-moroziv-u-kijiv-priyde-druge-babine-lito-636690.html">на наступному тижні стане тепліше</a>, температура повітря може піднятися +16 градусів.</p>
      <related>
        <a href="https://glavcom.ua/news/tuman-ta-zamorozki-prognoz-pogodi-v-ukrajini-na-1-listopada-636859.html"/>
        <a href="https://glavcom.ua/kyiv/news/pislya-moroziv-u-kijiv-priyde-druge-babine-lito-636690.html"/>
        <a href="https://glavcom.ua/kyiv/news/riven-zabrudnennya-povitrya-u-kijevi-zashkalyuje-636488.html"/>
      </related>
    </article>
  </body>
</html>