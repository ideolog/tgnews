<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/index/2019/11/01/las-ketchup-i-oshte-zvezdi-za-spice-music-festival-2020.428172"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T11:42:00+00:00"/>
    <meta property="og:title" content="Las Ketchup и още звезди за SPICE Music Festival 2020"/>
    <meta property="og:description" content="Това е само началото – очаквайте още артисти и много изненади! | Dnes.bg"/>
  </head>
  <body>
    <article>
      <h1>Las Ketchup и още звезди за SPICE Music Festival 2020</h1>
      <h2>Това е само началото – очаквайте още артисти и много изненади!</h2>
      <address><time datetime="2019-11-01T11:42:00+00:00">01 Nov 2019, 11:42</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Веднага след грандиозния успех на SPICE Music Festival 2019, организаторите започнаха трескава подготовка на второто издание на фестивала! Затова вече са ясни и първите 11 артисти, които ще пристигнат в Бургас за SPICE Music Festival 2020!</p>
      <p>Това са C+C Music Factory и Sonique, които през изминалото лято не успяха да дойдат в Бургас, но този път обещават да не пропуснат грандиозното шоу. През лятото на 2020 г ще видим още мамбо фурията Lou Bega, Corona с участието на бразилската дива Олга де Суза, германските хип хопъри C-Block, испанките Las Ketchup, а за първи път на фестивална сцена в България ще видим Reel 2 Real ft. The Mad Stuntman, който ще изпълни хита си “I like to move it”, Rozalla с „Everybody’s free”, италианската денс формацията Black Box, LayZee aka Mr.President, който ще ни върне в 1996 с „Coco Jamboo”и британското дуо Maxx, което от 2019 отново се завърна на сцената.</p>
      <p>Това не е всичко – през декември ще бъдат обявени още изпълнители, а другата голяма изненада е, че заради еуфорията на феновете на 90-те, второто издание на фестивала ще бъде цели три дни – 7, 8 и 9 август 2020!<br/>Фестивалната зона ще бъде по-голяма и още по-атрактивно организирана, очакват се много фенове от чужбина да се присъединят към музикалното приключение SPICE Music Festival 2020.</p>
      <p>„SPICE Music Festival показа на всички, че феновете на добрата музика имат нужда от нов тип фестивално изживяване и ние сме готови да им го дадем отново! Този път – в цели три дни, с още повече изненади, качествен звук, впечатляващи ефекти. Най-голямото парти, на което някога ще присъствате ви очаква през лятото на 2020!“  – категоричен е организаторът на събитието Николай Тодоров.</p>
      <p>Билети за SPICE Music Festival 2020 могат да бъдат закупени от EpayGo и в мрежата на  EasyPay в цялата страна,  а цената на билета за трите фестивални дни е 88 лв.</p>
      <p> </p>
    </article>
  </body>
</html>