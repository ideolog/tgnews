<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/planbureau-voor-de-leefomgeving-klimaatakkoord-schiet-nog-steeds-tekort/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T11:07:00+00:00"/>
    <meta property="og:title" content="Planbureau voor de Leefomgeving: Klimaatakkoord schiet nog steeds tekort"/>
    <meta property="og:description" content="'Plannen door de werkelijkheid achterhaald'"/>
  </head>
  <body>
    <article>
      <h1>Planbureau voor de Leefomgeving: Klimaatakkoord schiet nog steeds tekort</h1>
      <h2>'Plannen door de werkelijkheid achterhaald'</h2>
      <address><time datetime="2019-11-01T11:07:00+00:00">01 Nov 2019, 11:07</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het aangescherpte Klimaatakkoord dat het kabinet eind juni presenteerde, schiet nog altijd tekort. De voorgestelde maatregelen leiden niet tot de beoogde afname van de uitstoot van broeikasgassen met 49 procent in de periode 1990 tot en met 2030. Dat blijkt uit een analyse van het Planbureau voor de Leefomgeving (PBL). Het Klimaatakkoord biedt volgens het PBL wel een “steviger beleidspakket” dan de voorlopige voorstellen waarvan het PBL eerder had becijferd dat die hun doel niet zouden halen. Met name bij de industrie zorgen de maatregelen voor een forsere afname van de uitstoot van koolstofdioxide (CO2) en andere broeikasgassen.</p>
      <h4>Sonny Spek – <a href="https://tpo.nl/2019/11/01/sonny-spek-collega-raadsleden-stem-niet-in-met-dit-klimaatakkoord/">Collega-Raadsleden, stem niet in met dit Klimaatakkoord</a></h4>
      <p>De nieuwe plannen zijn evenwel door de werkelijkheid achterhaald. Nieuwe ramingen laten zien dat bij ongewijzigd beleid, onder meer het autoverkeer de komende jaren meer uitstoot veroorzaakt dan eerder werd gedacht. Dat geldt ook voor de elektriciteitsproductie en de industrie. Daardoor is voor het Klimaatakkoord de lat hoger komen te liggen.</p>
      <p>Nederland staat daarin niet alleen. “Ook de ons omringende landen worstelen met het omzetten van de ambities in concrete uitstootvermindering”, aldus het PBL. “En wereldwijd zijn de inspanningen nog onvoldoende om de in 2015 in Parijs gemaakt klimaatafspraken te realiseren.” Doel van dat internationale akkoord is de wereldwijde temperatuurstijging ruim onder de 2 graden te houden, maar dat wordt zoals het er nu voorstaat ruim 3 graden.</p>
      <p>Uit een nieuwe klimaat- en energieverkenning blijkt verder dat het vrijwel zeker niet lukt de CO2-uitstoot volgend jaar met een kwart te hebben teruggebracht ten opzichte van 1990. Dat doel heeft het gerechtshof in Den Haag de overheid opgelegd in de zogeheten Urgenda-zaak. Alleen als alles meezit komt de afname op 26 procent, maar bij pech kan dat ook 19 procent worden.</p>
      <p>Het PBL heeft nog niet alle extra ‘Urgenda-maatregelen’ van het kabinet meegerekend, erkent Pieter Boot, sectorhoofd Klimaat bij het planbureau. “Maar het zou me hoogst verbazen als je het met die maatregelen wél gaat halen”. Ook doelstellingen voor 2020 voor energiebesparing en vergroting van het aandeel hernieuwbare energie, blijven volgens het PBL buiten bereik.</p>
      <p><b>Jaap Haasnoot –</b> <a href="https://tpo.nl/2019/10/26/jaap-haasnoot-het-klimaatakkoord-is-een-product-van-wensdenken/">Het Klimaatakkoord is een product van wensdenken</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>