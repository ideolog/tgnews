<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/stoltenberg-pro-blokuvannya-ugorshchinoyu-spivpraci-z-nato-novini-ukrajini-50051070.html"/>
    <meta property="og:site_name" content="НВ"/>
    <meta property="article:published_time" content="2019-11-01T11:45:00+00:00"/>
    <meta property="og:title" content="Генсек НАТО: Угорське питання не повинно заважати співпраці з Україною"/>
    <meta property="og:description" content="Генсек НАТО Йєнс Столтенберг вважає, що позиція Угорщини щодо українського мовного закону не повинна бути перешкодою у співпраці Альянсу з Україною."/>
  </head>
  <body>
    <article>
      <h1>Генсек НАТО: Угорське питання не повинно заважати співпраці з Україною</h1>
      <h2>Генсек НАТО Йєнс Столтенберг вважає, що позиція Угорщини щодо українського мовного закону не повинна бути перешкодою у співпраці Альянсу з Україною.</h2>
      <address>
        <time datetime="2019-11-01T11:45:00+00:00">01 Nov 2019, 11:45</time>
      </address>
      <p>Про це Столтенберг заявив в інтерв'ю<a href="https://www.eurointegration.com.ua/news/2019/11/1/7102528/"> Європейській правді.</a></p>
      <p>«Отже — так, питання прав меншин лишається, і це серйозна річ, але вона не має затуляти все інше, що ми робимо разом з Україною, і щодо чого є згода усіх 29 союзників», — сказав Столтенберг.</p>
      <p>Генсек наголосив, що результатами засідання Комісії Україна-НАТО в Києві всі країни погодилися на спільну заяву, яка однозначно закликає Росію забрати свої війська та озброєння з Донбасу та чітко підтримує Україну тощо.</p>
      <p>Однак, він не став уточнювати, як вдалося умовити угорців, які обіцяли заблокувати заяву.</p>
      <p>«Я не буду розкривати деталі процесу. Головне, що у нас є чудова сильна заява з чіткою підтримкою України, і політичною, і практичною, яка однозначно засуджує дії Росії проти України», — сказав генсек.</p>
      <p>30 жовтня <a href="https://nv.ua/ukraine/politics/vengriya-zablokirovala-zayavlenie-nato-po-ukraine-50050649.html">Угорщина заблокувала спільну заяву НАТО щодо України</a> через «невиконання Києвом вимог Будапешта щодо угорської меншини Закарпатської області».</p>
      <p>Однак, потім, у останню хвилину, <a href="https://nv.ua/ukr/world/geopolitics/ugorshchina-znyala-veto-z-zayavi-komisiji-ukrajina-nato-50050905.html">Будапешт розблокував спільну заяву послів країн НАТО щодо України</a> після того, як в текст документа внесли угорські поправки.</p>
    </article>
  </body>
</html>