<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-first-day-night-test-match-of-india-pm-modi-sachin-tendulkar-and-others-personalities-to-be-honored-2826854.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T11:13:59+00:00"/>
    <meta property="og:title" content="Kolkata Day-Night Test: पीएम मोदी-सचिन समेत ये दिग्गज हस्तियां देखने पहुंचेंगी मैच"/>
    <meta property="og:description" content="भारत के पहले दिन-रात के टेस्ट मैच का आयोजन 22 से 26 नवम्बर तक यहां के ईडन गार्डन्स स्टेडियम में होगा और इस मैच के लिए बीसीसीआई व्यापक स्तर पर तैयारियां कर रहा है। बीसीसीआई अध्यक्ष सौरव गांगुली ने..."/>
  </head>
  <body>
    <article>
      <h1>Kolkata Day-Night Test: पीएम मोदी-सचिन समेत ये दिग्गज हस्तियां देखने पहुंचेंगी मैच</h1>
      <address><time datetime="2019-11-01T11:13:59+00:00">01 Nov 2019, 11:13</time> by <a rel="author">एजेंसी,नई दिल्ली</a></address>
      <p>भारत के पहले दिन-रात के टेस्ट मैच का आयोजन 22 से 26 नवम्बर तक यहां के ईडन गार्डन्स स्टेडियम में होगा और इस मैच के लिए बीसीसीआई व्यापक स्तर पर तैयारियां कर रहा है। बीसीसीआई अध्यक्ष सौरव गांगुली ने गुरुवार को कहा कि यह मैच भारत के लिए खास होता और इसी कारण इसके लिए खास लोगों को कोलकाता बुलाने का प्रयास किया जा रहा है। इनमें प्रधानमंत्री नरेंद्र मोदी और सचिन तेंदुलकर जैसी हस्तियां शामिल हैं।</p>
      <p>गांगुली ने यहां संवाददाताओं से कहा, “हम इसे एक शानदार इवेंट के तौर पर तब्दील करेंगे। 3-4 दिनों में आपको पूरा खाका मिल जाएगा कि क्या होने जा रहा है।” भारत को अपना पहला दिन-रात का टेस्ट मैच बांग्लादेश के साथ खेलना है। इस सीरीज के लिए बांग्लादेश टीम नई दिल्ली पहुंच चुकी है। तीन नवम्बर को उसे दिल्ली में पहला टी-20 मैच खेलना है।</p>
      <p>
        <b>
          <a href="https://www.livehindustan.com/cricket/story-ind-vs-ban-t20-match-in-arun-jaitley-stadium-bangladesh-coach-russell-domingo-big-statement-on-delhi-pollution-before-match-starts-2826794.html">प्रदूषण पर बांग्लादेश के कोच बोले,कोई बीमार नहीं और न ही कोई मर रहा है</a>
        </b>
      </p>
      <p>गांगुली ने कहा कि इस मैच के लिए प्रधानमंत्री कायार्लय को भी निमंत्रण भेज दिया गया है। साथ ही बंगाल क्रिकेट संघ साल 2000 में बांग्लादेश के साथ पहला टेस्ट मैच खेलने वाली टीम के सदस्यों को भी सम्मानित करेगा। इनमें सचिन भी शामिल हैं। साथ ही सीएबी इस समारोह में भारत के लिए ओलंपिक में पदक जीतने वाले खिलाड़ियों-अभिनव बिंद्रा, एमसी मैरी कॉम और पीवी सिंधु को भी सम्मानित करेगा।</p>
      <p>
        <b>
          <a href="https://www.livehindustan.com/cricket/story-kane-williamson-s-bowling-action-deemed-legal-by-icc-2826833.html">बॉलिंग एक्शन को लेकर विलिमयसन को आईसीसी से मिली राहत</a>
        </b>
      </p>
    </article>
  </body>
</html>