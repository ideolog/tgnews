<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/premier-australie-haalt-uit-naar-egoistische-praktijken-klimaatbetogers/"/>
    <meta property="og:site_name" content="SCEPTR"/>
    <meta property="article:published_time" content="2019-11-01T11:39:01+00:00"/>
    <meta property="og:title" content="Premier Australië haalt uit naar “egoïstische praktijken” klimaatbetogers"/>
    <meta property="og:description" content="Scott Morrison, de conservatieve premier van Australië, haalde in een toespraak voor energiebedrijven hard uit naar klimaatbetogers. De aanleiding? Een uit de hand gelopen klimaatbetoging bij een conferentie georganiseerd door mijnbedrijven. &quot;Ik ben zeer bezorgd over deze nieuw vorm van progressiviteit die - hoewel verdoken - de vrijheden van de Australiërs ontkent&quot;, citeert ABC NEWS Morrison."/>
  </head>
  <body>
    <article>
      <h1>Premier Australië haalt uit naar “egoïstische praktijken” klimaatbetogers</h1>
      <address><time datetime="2019-11-01T11:39:01+00:00">01 Nov 2019, 11:39</time> by <a rel="author" href="https://sceptr.net/author/redacteurpartijpolitiek/" target="_blank">Hugo Decker</a></address>
      <p>
        <a href="https://sceptr.net/tag/scott-morrison/">Scott Morrison</a>
        <b>, de conservatieve premier van Australië, haalde in een toespraak voor energiebedrijven hard uit naar klimaatbetogers. De aanleiding? Een uit de hand gelopen klimaatbetoging bij een conferentie georganiseerd door mijnbedrijven. <i>“Ik ben zeer bezorgd over deze nieuw vorm van progressiviteit die – hoewel verdoken – de vrijheden van de Australiërs ontkent”</i>, citeert <a href="https://www.abc.net.au/news/2019-11-01/scott-morrison-environmental-groups-targeting-businesses-boycott/11660698">ABC NEWS</a> <a href="https://sceptr.net/tag/scott-morrison/">Morrison</a>.</b>
      </p>
      <p>Morrison verklaarde dat hij de <i>“egoïstische praktijken”</i> van de klimaatbetogers, die protesteren tegen Australische bedrijven die gebruik maken van grondstoffen zoals steenkool, wil verbieden. <i>“Klimaatbewegingen richten zich op bedrijven en ondernemingen die goederen of diensten verstrekken die ze niet kunnen smaken.[…] Dat betreft een potentieel grotere bedreiging voor de economie van Queensland (een staat in het noordoosten van Australië, n.v.d.r.) dan straatprotest”</i>, verklaarde Morrison.</p>
      <figure>
        <iframe data-src="https://twitter.com/TheTodayShow/status/1190010783884660736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De premier is naar eigen zeggen <i>“zeer bezorgd over deze nieuw vorm van progressiviteit die – hoewel verdoken – de vrijheden van de Australiërs ontkent”. “Progressiviteit klinkt als een geweldig woord. Het geeft je een warm gevoel maar ik zal je vertellen wat het betekent. Zij die zich als progressief omschrijven willen vertellen waar je moet leven, welke job je kan hebben, wat je kan zeggen en denken”, </i>haalde de rechtse premier uit. </p>
      <h3>Morrison: “Recht om te protesteren is geen ongelimiteerde vrijgeleide om mensen hun leven te ontregelen”</h3>
      <p>De huidige situatie – waarin Australische bedrijven onder druk van klimaatbewegingen financiële diensten weigeren aan mijnbedrijven – kan Morrison allerminst smaken. Wel kijkt de Australische regering naar mogelijke tegenmaatregelen om te vermijden dat zulke boycots ook gebruikelijk worden in sectoren zoals de gasindustrie en de luchtvaart.</p>
      <p><i>“Samen met mijn minister van Justitie werk ik aan mechanismen die dergelijke egoïstische praktijken, die het levensonderhoud van andere Australiërs bedreigen, kunnen verbieden”, </i>verklaarde Morrison. Volgens de Australische premier is het <i>“recht om te presteren geen ongelimiteerde vrijgeleide om mensen hun leven te ontregelen”.</i></p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/08/australische-premier-laat-belachelijke-genderneutrale-bordjes-verwijderen/"/>
        <a href="https://sceptr.net/2019/05/centrumrechts-wint-verrassend-australische-verkiezingen/"/>
        <a href="https://sceptr.net/2019/03/australie-woedend-op-erdogan-na-harteloze-bedreigingen/"/>
      </related>
    </article>
  </body>
</html>