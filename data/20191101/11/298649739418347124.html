<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/01/italia-libia-lamorgese-governo-al-lavoro-per-modificare-il-memorandum-top10_20191101_124810/"/>
    <meta property="og:site_name" content="Askanews"/>
    <meta property="article:published_time" content="2019-11-01T11:48:10+00:00"/>
    <meta property="og:title" content="Italia-Libia, Lamorgese: Governo al lavoro per modificare il memorandum"/>
    <meta property="og:description" content="Roma, 1 nov. (askanews) – “Il governo è al lavoro per modificare i contenuti” del memorandum Italia-Libia sui migranti sottoscritto con Marco Minniti dal Governo Gentiloni di cui domani è previsto il rinnovo automatico in assenza di modifiche e sul quale la ministra degli Interni Luciana Lamorgese riferirà mercoledì prossimo in aula alla Camera. L’annuncio, […]"/>
  </head>
  <body>
    <article>
      <h1>Italia-Libia, Lamorgese: Governo al lavoro per modificare il memorandum</h1>
      <h2>Domani il rinnovo automatico dell'accordo. La ministra mercoledì in Parlamento</h2>
      <address>
        <time datetime="2019-11-01T11:48:10+00:00">01 Nov 2019, 11:48</time>
      </address>
      <figure>
        <img src="http://www.askanews.it/wp-content/uploads/2019/11/20191101_124805_E9B4B041.jpg"/>
      </figure>
      <p>Roma, 1 nov. (askanews) – “Il governo è al lavoro per modificare i contenuti” del memorandum Italia-Libia sui migranti sottoscritto con Marco Minniti dal Governo Gentiloni di cui domani è previsto il rinnovo automatico in assenza di modifiche e sul quale la ministra degli Interni Luciana Lamorgese riferirà mercoledì prossimo in aula alla Camera. L’annuncio, in una intervista a Repubblica, è della stessa attuale responsabile del Viminale.</p>
      <p>“Mi limito a dire – ha detto Lamorgese nell’intervista- che occorre sostenere i rimpatri volontari assistiti, quelli organizzati dall’Unhcr e dall’Oim, che hanno già consentito il rientro in patria di 25 mila migranti e vanno svuotati i centri attraverso i corridoi umanitari europei. Occorre un maggiore coinvolgimento delle Nazioni Unite. E comunque tengo a precisare che la lotta agli scafisti ha consentito quest’anno di arrestarne ben 86”.</p>
      <p>tor/sam</p>
    </article>
  </body>
</html>