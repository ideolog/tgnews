<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/mladezh-bez-knizhka-zaryaza-priyateli-v-pomlyana-kola-no-sega-e-v-reanimatsiyata_news706666.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T11:55:00+00:00"/>
    <meta property="og:title" content="Младеж без книжка заряза приятели в помляна кола, но сега е в реанимацията"/>
    <meta property="og:description" content="Предполага се, че шофьорът се е движил с несъобразена скорост, взети са и проби за употреба на алкохол и наркотици"/>
  </head>
  <body>
    <article>
      <h1>Младеж без книжка заряза приятели в помляна кола, но сега е в реанимацията</h1>
      <h2>Предполага се, че шофьорът се е движил с несъобразена скорост, взети са и проби за употреба на алкохол и наркотици</h2>
      <address>
        <time datetime="2019-11-01T11:55:00+00:00">01 Nov 2019, 11:55</time>
      </address>
      <p>https://blitz.bg/intsidenti/katastrofi/mladezh-bez-knizhka-zaryaza-priyateli-v-pomlyana-kola-no-sega-e-v-reanimatsiyata_news706666.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572601150-2204.jpg"/>
      </figure>
      <p><b>21-годишен младеж от добричкото село Нова Камена предизвика зверска катастрофа по пътя с. Полк. Иваново – с. Кочмар, след което изостави пътниците си и се скри в дома си. Сигналът за ПТП е постъпил на 31 октомври, около 22:00 часа. </b><br/><br/>Пристигналите на място полицаи установили силно деформиран и увреден лек автомобил Фиат с добричка регистрация. В близост до смачканата кола седели четирима младежи, на възраст между 17 години и 20 години, съобщава <b>"Монитор"</b>.<br/><br/>При разпитите станало ясно, че на волана на Фиата бил мъж на 21-години, от с. Нова Камена, който напуснал произшествието и се укрил. Шофьорът бил открит в жилището си и отведен в МБАЛ Добрич в реанимация с травма на глава, гръден кош, перфорация на бял дроб, с опасност за живота.<br/><br/>От катастрофата са пострадали още двама младежи, които били в автомобила – един е с черепна травма, без опасност за живота и друг, който имал травма на ключица.<br/><br/>При извършената проверка в информационните масиви на МВР е установено, че 21-годишният шофьор на Фиата е неправоспособен. Причините за катастрофата се изясняват.<br/><br/>Предполага се, че младежът се е движил с несъобразена скорост. Взети са и проби за употреба на алкохол и наркотици. По случая е образувано досъдебно производство.</p>
    </article>
  </body>
</html>