<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637325/%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D8%A7%D9%86%D9%88%D8%B1-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%D9%82%D8%B7%D8%B1-%D8%B4%D8%B1%DA%A9%D8%AA-%D9%85%DB%8C%E2%80%8C%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T11:43:00+00:00"/>
    <meta property="og:title" content="نمایندگان ایران در مانور امنیت سایبری قطر شرکت می‌کنند"/>
    <meta property="og:description" content="وزیر ارتباطات و فناوری اطلاعات ایران و وزیر حمل و نقل و ارتباطات قطر درباره حضور نمایندگان ایران در مانور امنیت سایبری قطر توافق کردند."/>
  </head>
  <body>
    <article>
      <h1>
        <a href="https://www.bultannews.com/fa/news/637325/%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D8%A7%D9%86%D9%88%D8%B1-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%D9%82%D8%B7%D8%B1-%D8%B4%D8%B1%DA%A9%D8%AA-%D9%85%DB%8C%E2%80%8C%DA%A9%D9%86%D9%86%D8%AF">نمایندگان ایران در مانور امنیت سایبری قطر شرکت می‌کنند</a>
      </h1>
      <h2>وزیر ارتباطات و فناوری اطلاعات ایران و وزیر حمل و نقل و ارتباطات قطر درباره حضور نمایندگان ایران در مانور امنیت سایبری قطر توافق کردند.</h2>
      <address><time datetime="2019-11-01T11:43:00+00:00">01 Nov 2019, 11:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمد جواد  آذری جهرمی <b>وزیر ارتباطات</b> در ادامه سفر خود به دوحه امروز با السلیطی وزیر حمل و نقل و ارتباطات <b>قطر</b> دیدار و گفتگو کرد.</p>
      <p>در این دیدار که وزرای بهداشت و کار و امور اجتماعی قطر همچنین مشاور وزیر دفاع این کشور حضور داشتند، وزرای دو کشور آخرین وضعیت روابط دو جانبه تهران-دوحه را بررسی کردند. </p>
      <p>در جریان این جلسه کاری، محمد جواد آذری جهرمی و جاسم بن سیف السلیطی جزئیات همکاری های موجود و آینده دو کشور در عرصه ارتباطات و فناوری اطلاعات را به تفصیل بررسی کردند.</p>
      <p>طرفین در خصوص شرکت نمایندگان ایران در <b>مانور امنیت سایبری</b> قطر که  بزودی برگزار می شود و برگزاری نمایشگاه اختصاصی شرکت ها و استارت آپ‌های ایرانی در دوحه برای معرفی توانمندی های آنان به بازارهای منطقه ای و بین المللی به توافق رسیدند.</p>
      <p>همچنین نحوه مشارکت شرکت های ایرانی در برگزاری جام جهانی فوتبال مورد بررسی قرار گرفت.</p>
    </article>
  </body>
</html>