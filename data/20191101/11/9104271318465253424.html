<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/economia/tasso-di-crescita-improntato-alla-stabilita-per-le-aziende-biellesi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-01T11:04:24+00:00"/>
    <meta property="og:title" content="Tasso di crescita improntato alla stabilità per le aziende Biellesi"/>
    <meta property="og:description" content="Un -0,19 % registrato nel III trimestre 2019"/>
  </head>
  <body>
    <article>
      <h1>Tasso di crescita improntato alla stabilità per le aziende Biellesi</h1>
      <h2>Un -0,19 % registrato nel III trimestre 2019</h2>
      <address>
        <time datetime="2019-11-01T11:04:24+00:00">01 Nov 2019, 11:04</time>
      </address>
      <p>Il sistema imprenditoriale biellese e vercellese registra un tasso di crescita improntato alla stabilità nel corso del terzo trimestre 2019. Il bilancio anagrafico delle imprese biellesi è, infatti, pari a -33 unità e quello delle imprese vercellesi è pari a +8 unità. Il risultato è il saldo delle 145 nuove iscrizioni e delle 178 cessazioni per Biella e delle 159 nuove iscrizioni e delle 151 cessazioni per Vercelli, al netto delle cancellazioni d’ufficio che nel trimestre in esame cono state 8 a Vercelli e 15 a Biella.</p>
      <p>Il bilancio tra le imprese “nate” e le imprese “cessate” si traduce, pertanto, in un tasso di crescita pari -0,19% in provincia di Biella e pari al +0,05% in provincia di Vercelli, dati che, stante l’irrilevante peso percentuale, sono sostanzialmente allineati rispetto al dato medio regionale (+0,13%) e nazionale (+0,23%).</p>
      <p>Lo stock di imprese complessivamente registrate presso il Registro delle imprese al 30 settembre 2019 ammonta a 17.573 unità biellesi e a 16.057 unità vercellesi.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/raccolta-firme-oggi-a-pray-per-tutelare-i-nostri-prodotti-dalle-falsificazioni"/>
        <a href="https://laprovinciadibiella.it/attualita/caccia-al-cinghiale-nel-biellese-prosegue-anche-nel-periodo-di-sospensione-dellattivita-venatoria"/>
        <a href="https://laprovinciadibiella.it/eventi-e-cultura/eventi-biella-tutti-gli-appuntamenti-oggi-2-2-2-2"/>
      </related>
    </article>
  </body>
</html>