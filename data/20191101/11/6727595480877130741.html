<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/modi-govt-red-flags-jk-lawyer-who-converted-to-islam-but-sc-ignores-picks-her-as-judge.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T11:11:00+00:00"/>
    <meta property="og:title" content="മതം മാറിയ അഭിഭാഷകയെ ജഡ്ജിയാക്കാന്‍ പറ്റില്ലെന്ന് കേന്ദ്രം; കേന്ദ്രത്തിന്റെ തടസ്സവാദങ്ങള്‍ സുപ്രീംകോടതി കൊളീജിയം തള്ളി"/>
    <meta property="og:description" content="High Court Jammu And Kashmir Lawyer Modi Government National News India ന്യൂദല്‍ഹി: മതം മാറിയ അഭിഭാഷകയെ ഹൈക്കോടതി ജഡ്ജിയാക്കാന്‍ പറ്റില്ലെന്ന കേന്ദ്രത്തിന്റെ തടസ്സവാദങ്ങള"/>
  </head>
  <body>
    <article>
      <h1>മതം മാറിയ അഭിഭാഷകയെ ജഡ്ജിയാക്കാന്‍ പറ്റില്ലെന്ന് കേന്ദ്രം; കേന്ദ്രത്തിന്റെ തടസ്സവാദങ്ങള്‍ സുപ്രീംകോടതി കൊളീജിയം തള്ളി</h1>
      <address><time datetime="2019-11-01T11:11:00+00:00">01 Nov 2019, 11:11</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മതം മാറിയ അഭിഭാഷകയെ ഹൈക്കോടതി ജഡ്ജിയാക്കാന്‍ പറ്റില്ലെന്ന കേന്ദ്രത്തിന്റെ തടസ്സവാദങ്ങള്‍ സുപ്രീംകോടതി കൊളീജിയം തള്ളി. ജമ്മുകശ്മീര്‍ അഭിഭാഷകയായ മോക്ഷ കാസ്മി ഖജുരിയയെ ഹൈക്കോടതി ജഡ്ജിയാക്കുന്നതിനെതിരെയാണ് കേന്ദ്രം തടസ്സവാദങ്ങള്‍ ഉന്നയിച്ചത്.</p>
      <p>ഹിന്ദു കുടുംബത്തില്‍ ജനിച്ച മോക്ഷ കാസ്മി കശ്മീരിലെ മുസ്‌ലിം യുവാവായ യാസിര്‍ സഈദ് കാസ്മിയെ വിവാഹം കഴിച്ച് മുസ്‌ലിം മതത്തിലേക്ക് മാറിയിരുന്നു. പല കാരണങ്ങള്‍ പറഞ്ഞാണ് കേന്ദ്രസര്‍ക്കാര്‍ മോക്ഷ കാസ്മിക്കെതിരെ രംഗത്തെത്തിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്ര സര്‍ക്കാര്‍ മോക്ഷ കാസ്മിയുടെ യോഗ്യത ചോദ്യം ചെയ്യുകയും അവരുടെ ഭര്‍ത്താവിന് മെഹ്ബൂബ മൂഫ്തി നേതൃത്വം നല്‍കുന്ന പീപ്പിള്ർസ് ഡെമോക്രാറ്റിക് പാര്‍ട്ടിയുമായി ബന്ധമുണ്ടെന്ന് ആരോപിക്കുകയും ചെയ്യുകയായിരുന്നു. മോക്ഷ കാസ്മിയുടെ വരുമാനത്തില്‍ വന്ന വര്‍ധനവിനെയും കൊളീജിയം മുമ്പാകെ കേന്ദ്രസര്‍ക്കാര്‍ ചോദ്യം ചെയ്തു.</p>
      <related>
        <a href="https://www.doolnews.com/advocate-of-m-j-akbar-made-fun-of-priya-s-friend-who-came-for-statement244.html?utm_source=doolnews&amp;utm_medium=related"/>
      </related>
      <p>ജമ്മുകശ്മീര്‍ ഹൈക്കോടതി കൊളീജിയം ശുപാര്‍ശ ചെയ്ത മോക്ഷ കാസ്മി ഉള്‍പ്പെടെ രണ്ട് അഭിഭാഷകരെ ഒക്ടോബര്‍ 15ന് നടന്ന കൊളീജിയത്തില്‍ സുപ്രീം കോടതി നിയമിച്ചിരുന്നു. അതേ അവസരത്തില്‍ രണ്ടുപേരെ നിരസിക്കുകയും ചെയ്തു.</p>
      <related>
        <a href="https://www.doolnews.com/supreme-court-criticize-kerala-high-court-in-church-issue-789.html?utm_source=doolnews&amp;utm_medium=related"/>
      </related>
      <p>മെഹ്ബൂബ മുഫ്തിയുടെ നേതൃത്വത്തിലുണ്ടായിരുന്ന പി.ഡി.പി-ബി.ജെ.പി സഖ്യകക്ഷി സര്‍ക്കാരിന്റെ അഡീഷണല്‍ അഡ്വക്കറ്റ് ജനറലായിരുന്ന കാസ്മി ഖജുരിയ പിന്നീട് രാജി വെക്കുകയായിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>മുന്‍ നിയമമന്ത്രി അബ്ദുള്‍ ഹഖ്, അഡ്വക്കറ്റ് ജനറല്‍ ജഹാംഗീര്‍ ഇഖ്ബാല്‍ എന്നിവരുമായുള്ള അഭിപ്രായ ഭിന്നതയെത്തുടര്‍ന്നാണ് രാജി വെച്ചത്.</p>
      <figure>
        <iframe src="https://www.youtube.com/embed/l6NzGg8D9aE" width="500" height="281" data-service="Youtube" scrolling="no"/>
      </figure>
    </article>
  </body>
</html>