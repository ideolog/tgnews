<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88436"/>
    <meta property="og:site_name" content="Denník politika"/>
    <meta property="article:published_time" content="2019-11-01T11:35:03+00:00"/>
    <meta property="og:title" content="Hviezdny Lionel Messi sa po vypršaní trestu vracia do reprezentácie"/>
    <meta property="og:description" content="1.11.2019 (Webnoviny.sk) – V nominácii futbalovej reprezentácie Argentíny na najbližšie medzištátne zápasy sa objavili aj dve veľké opory. Do národného tímu sa vracia hviezdny Lionel Messi."/>
  </head>
  <body>
    <article>
      <h1>Hviezdny Lionel Messi sa po vypršaní trestu vracia do reprezentácie</h1>
      <address><time datetime="2019-11-01T11:35:03+00:00">01 Nov 2019, 11:35</time> by <a rel="author">Webnoviny</a></address>
      <p>1.11.2019 (Webnoviny.sk) – V nominácii futbalovej reprezentácie Argentíny na najbližšie medzištátne zápasy sa objavili aj dve veľké opory. Do národného tímu sa vracia hviezdny Lionel Messi.</p>
      <p>Hráč FC Barcelona si odpykal trojmesačný zákaz činnosti. Okrem neho bude v novembrových prípravných stretnutiach proti Brazílii (15. 11. v Saudskej Arábii) a Uruguaju (18. 11. v Izraeli) k dispozícii aj kanonier Sergio Agüero z Manchestru City.</p>
      <p>Messiho potrestala Juhoamerická futbalová konfederácia (CONMEBOL), ktorú obvinil z korupcie na júlovom turnaji Copa América v Brazílii. Agüero nedostal pozvánku do reprezentácie od trénera Argentíny Lionela Scaloniho od spomenutého juhoamerického šampionátu.</p>
      <footer>Zdroj: Webnoviny.sk – <a href="https://www.webnoviny.sk/hviezdny-lionel-messi-sa-po-vyprsani-trestu-vracia-do-reprezentacie/"><u>Hviezdny Lionel Messi sa po vypršaní trestu vracia do reprezentácie</u></a> © SITA Všetky práva vyhradené.</footer>
    </article>
  </body>
</html>