<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619198/%DA%86%D9%86%D8%AF-%D8%AA%D9%88%D8%B5%DB%8C%D9%87-%D8%A8%D8%B1%D8%A7%DB%8C-%D8%AF%D8%A7%D8%B4%D8%AA%D9%86-%D8%B3%D9%84%D8%A7%D9%85%D8%AA-%D8%AF%D8%B1-%D8%B3%D8%A7%D9%84%D9%85%D9%86%D8%AF%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T11:55:00+00:00"/>
    <meta property="og:title" content="چند توصیه برای داشتن سلامت در سالمندی"/>
    <meta property="og:description" content="با افزایش سن مشکلات مربوط به سلامت نیز افزایش می‌یابد و از همین رو توجه به سلامت فردی و رعایت نکات بهداشتی در سنین بالا از اهمیت بیشتری برخوردار است."/>
  </head>
  <body>
    <article>
      <h1>چند توصیه برای داشتن سلامت در سالمندی</h1>
      <address>
        <time datetime="2019-11-01T11:55:00+00:00">01 Nov 2019, 11:55</time>
      </address>
      <p>
        <i>با افزایش سن مشکلات مربوط به سلامت نیز افزایش می‌یابد و از همین رو توجه به سلامت فردی و رعایت نکات بهداشتی در سنین بالا از اهمیت بیشتری برخوردار است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>رعایت نکاتی از جمله تغذیه سالم، اجتناب از اشتباهات متداول در داروها، مدیریت بیماری‌های مختلف، انجام به موقع چکاپ‌ها و غربالگری‌های توصیه شده و داشتن فعالیت فیزیکی با افزایش سن ضروری است.</p>
      <p>در ادامه چند نکته به نقل از پایگاه اطلاع‌رسانی سازمان غذا و داروی ایالات متحده آمریکا آورده شده است که رعایت آن‌ها برای داشتن سلامت مطلوب در سنین بالا توصیه شده است:</p>
      <figure>
        <img src="https://aftabnews.ir/files/fa/news/1398/8/10/353675_795.jpg"/>
      </figure>
      <p>۱) پیروی از رژیم غذایی سالم:</p>
      <p>تغذیه مناسب و ایمنی مواد غذایی مصرفی به ویژه برای سالمندان بسیار مهم است. با افزایش سن احتمال ابتلا به بیماری‌های ناشی از غذا و مسمومیت غذایی نیز افزایش می‌یابد. هم‌چنین باید توجه داشت که در این سنین رژیم غذایی سالم و متعادل باشد. بهتر است سالمندان برای داشتن رژیم غذایی مناسب با شرایط سلامت خود با پزشک متخصص تغذیه مشورت کنند.</p>
      <p>۲) توجه به نحوه مصرف داروها و اجتناب از اشتباهات رایج دارویی:</p>
      <p>داروها می‌توانند مشکلات سلامتی را درمان کرده و به شما کمک کنند زندگی طولانی و سالم‌تری داشته باشید اما در صورت استفاده نادرست، داروها هم‌چنین می‌توانند باعث ایجاد مشکلات سلامتی جدی شوند. توجه داشته باشید تا از پزشک متخصص نحوه دقیق و صحیح مصرف داروها را پرسیده و از مصرف خودسرانه هر گونه دارو جداََ خودداری کنید. در صورت استفاده از داروهای بدون نسخه نیز از منابع معتبر آن‌ها را تهیه کرده و از میزان و نحوه درست مصرف آن مطلع شوید.</p>
      <p>۳) کنترل و مدیریت وضعیت بیماری‌ها:</p>
      <p>همکاری با پزشکان و مراقبان برای مدیریت مشکلات مختلف سلامتی مانند دیابت، پوکی استخوان و فشار خون بالا در سالمندان از اهمیت بالایی برخوردار است. سالمندان هم‌چنین بهتر است در مورد داروها و دستگاه‌های مورد استفاده در درمان مشکلات سلامت خود اطلاعات کافی کسب کنند.</p>
      <p>۴) توجه به غربالگری‌ها و چکاپ‌ها:</p>
      <p>غربالگری سلامت یک روش مهم برای کمک به تشخیص مشکلات بهداشتی و بیماری‌ها است که گاهی اوقات قبل از بروز علائم منجر به تشخیص می‌شود. سالمندان باید از متخصصان درمورد چکاپ‌ها و غربالگری‌های مورد نیاز خود و فواصل توصیه شده بین آن‌ها اطلاعات کافی را کسب کنند.</p>
      <p>۵) فعالیت فیزیکی:</p>
      <p>ورزش و فعالیت بدنی می‌تواند به شما در تقویت قوای جسمانی و هم‌چنین داشتن اندامی متناسب‌تر کمک کنند. لازم نیست برای ورزش لزوماََ به یک سالن ورزشی بروید. می‌توانید با کارشناسان و متخصصانی که تحت نظر آن‌ها هستید، در مورد راه‌های ایمن برای داشتن فعالیت‌های فیزیکی مشورت کنید.</p>
    </article>
  </body>
</html>