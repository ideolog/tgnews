<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637315/%D9%86%D8%B8%D8%B1%D8%A7%D8%AA-%D9%85%D8%AE%D8%A7%D9%84%D9%81%D8%A7%D9%86-%D9%84%D9%88%D8%A7%DB%8C%D8%AD-fatf-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D9%88-%D8%A8%D9%87%E2%80%8C%D8%AF%D9%88%D8%B1-%D8%A7%D8%B2-%D9%86%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T11:04:00+00:00"/>
    <meta property="og:title" content="نظرات مخالفان لوایح FATF کارشناسی و به‌دور از نگاه‌های سیاسی"/>
    <meta property="og:description" content="رئیس کمیسیون قضایی مجلس بااشاره به اینکه FATF به‌دنبال شناسایی راه‌های دورزدن تحریم‌هاست گفت:نظرات مخالفان لوایح کارشناسی و به‌دوراز نگاه‌ سیاسی است."/>
  </head>
  <body>
    <article>
      <h1>
        <a href="https://www.bultannews.com/fa/news/637315/%D9%86%D8%B8%D8%B1%D8%A7%D8%AA-%D9%85%D8%AE%D8%A7%D9%84%D9%81%D8%A7%D9%86-%D9%84%D9%88%D8%A7%DB%8C%D8%AD-fatf-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D9%88-%D8%A8%D9%87%E2%80%8C%D8%AF%D9%88%D8%B1-%D8%A7%D8%B2-%D9%86%DA%AF%D8%A7%D9%87%E2%80%8C%D9%87%D8%A7%DB%8C-%D8%B3%DB%8C%D8%A7%D8%B3%DB%8C">نظرات مخالفان لوایح FATF کارشناسی و به‌دور از نگاه‌های سیاسی</a>
      </h1>
      <h2>رئیس کمیسیون قضایی مجلس بااشاره به اینکه FATF به‌دنبال شناسایی راه‌های دورزدن تحریم‌هاست گفت:نظرات مخالفان لوایح کارشناسی و به‌دوراز نگاه‌ سیاسی است.</h2>
      <address><time datetime="2019-11-01T11:04:00+00:00">01 Nov 2019, 11:04</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، الهیار ملکشاهی نماینده مردم کوهدشت در مجلس شورای اسلامی، گفت: دشمنان ما درصدد هستند تا از طریق برنامه‌های گروه ویژه اقدام مالی (FATF) و به نام شفافیت راه‌های <b>دور زدن تحریم‌ها</b> در کشور ما را شناسایی و آنها را مسدود کنند. </p>
      <p>وی افزود: رهبر معظم انقلاب بارها فرمودند که برای حل مشکلات اقتصادی و معیشتی مردم باید به توان و ظرفیت‌های داخلی تکیه کرد و اگر ما نسخه <b>اقتصاد مقاومتی</b> را اجرایی می‌کردیم امروز اقتصاد بدون نفت در کشور محقق شده بود. </p>
      <p>رئیس کمیسیون قضایی مجلس اظهار داشت: نظرات مخالفان FATF نظرات کاملا کارشناسی است و آنها به هیچ وجه به دنبال این نیستند که دیدگاه‌های سیاسی و حزبی خود را در این باره پیاده‌سازی کنند. </p>
      <p>ملکشاهی خاطرنشان کرد: قوانین وضع شده توسط کنوانسیون‌هایی همچون پالرمو نوشته شده توسط آمریکا و غرب است و آنها طریق این کنوانسیون‌ها به دنبال کنترل کشورهایی همچون جمهوری اسلامی ایران هستند و عضویت ما در آن‌ها نمی‌تواند برای ما راهگشا باشد و همانطور که مخالفان لوایح مرتبط با <b>FATF</b> می‌گویند، اجرای برنامه‌های این گروه نه تنها سودی برای ما ندارد بلکه ضرر هم دارد. </p>
    </article>
  </body>
</html>