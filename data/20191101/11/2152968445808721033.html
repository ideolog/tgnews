<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/01/malyk-samolet-padna-vyrhu-kola-dvama-zaginaha.428175"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T11:50:00+00:00"/>
    <meta property="og:title" content="Малък самолет падна върху кола, двама загинаха"/>
    <meta property="og:description" content="Шофьорът на автомобила е в стабилно състояние | Dnes.bg"/>
  </head>
  <body>
    <article>
      <h1>Малък самолет падна върху кола, двама загинаха</h1>
      <h2>Шофьорът на автомобила е в стабилно състояние</h2>
      <address><time datetime="2019-11-01T11:50:00+00:00">01 Nov 2019, 11:50</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Двама загинаха, а един е ранен, след като малък самолет се разби върху SUV в щата Флорида.</p>
      <p>Машината Beechcraft Baron тъкмо излетяла от Международното летище в Окала, когато пилотът съобщил, че "трябва да се върнат на пистата". 30 секунди по-късно операторът в трафик кулата започва да крещи по радиото: "Излезте от самолета, ако можете!"</p>
      <p>Когато пожарникарите пристигат, самолетът е обгърнат от пламъци. Двамата души на борда му са мъртви, съобщават от ABC News.</p>
      <p>Машината паднала върху електрически стълб преди да се стовари върху SUV-а. Шофьорът на автомобира бил възрастен мъж, а нараняванията му били сериозни. Въпреки това той е в стабилно състояние.</p>
      <p>Останките от самолета били разпилени навсякъде по шестлентовия път, който бил затворен за 7 часа, за да бъде почистен. Случаят ще бъде разследван от FAA.</p>
      <p>Това е третата катастрофа за три дни, в която малък самолет пада върху къща или превозно средство.</p>
    </article>
  </body>
</html>