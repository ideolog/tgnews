<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/ibbden-meteoroloji-aciklamasi-yagmur-bitti-sicak-hava-geliyor-2216275"/>
    <meta property="og:site_name" content="Posta"/>
    <meta property="article:published_time" content="2019-11-01T11:05:30+00:00"/>
    <meta property="og:title" content="İBB'den meteoroloji açıklaması: Yağmur bitti, sıcak hava geliyor"/>
    <meta property="og:description" content="İstanbul Büyükşehir Belediyesi (İBB), İstanbulda etkili olan yağmurla ilgili açıklama yaptı. Yapılan açıklama şehir sakinlerini rahatlatacak."/>
  </head>
  <body>
    <article>
      <h1>İBB'den meteoroloji açıklaması: Yağmur bitti, sıcak hava geliyor</h1>
      <address>
        <time datetime="2019-11-01T11:05:30+00:00">01 Nov 2019, 11:05</time>
      </address>
      <h3>İstanbul Büyükşehir Belediyesi (İBB), İstanbul'da etkili olan yağmurla ilgili açıklama yaptı. Yapılan açıklama şehir sakinlerini rahatlatacak.</h3>
      <p>İki gündür kenti etkisi altına alan yağışlı <a href="https://www.posta.com.tr/haberler/hava">hava</a> İstanbulluları sıkıntıya sokmuştu.</p>
      <p><a href="https://www.posta.com.tr/haberler/ibb">İBB</a>'den özellikle ulaşımda sıkıntı yaratan yoğun yağışın kenti terk edeceği müjdesi geldi.</p>
      <p>İstanbul Büyükşehir Belediyesi'nden (İBB) yağışla ilgili yapılan açıklamada, İstanbul'da gece boyunca etkili olan şiddetli <a href="https://www.posta.com.tr/haberler/yagmur">yağmur</a> ve fırtına nedeniyle il genelinde ortalama 34 kilogram <a href="https://www.posta.com.tr/haberler/yagis">yağış</a> kaydedildiği belirtildi.</p>
      <p>Öğle saatlerinde etkisini kaybetmesi beklenen yağışlı havanın yerini ilerleyen günlerde pastırma sıcaklarına bırakacağı ifade edildi.</p>
      <h3>'13 su basması ihbarı yapıldı'</h3>
      <p>İBB'den yapılan yazılı açıklamada şöyle denildi:<b> "<a href="https://www.posta.com.tr/haberler/meteoroloji">Meteoroloji</a> Genel Müdürlüğü ve İstanbul Büyükşehir Belediyesi AKOM'un verilene göre, İstanbul'da dün öğleden sonra etkili olan şiddetli yağmur ve fırtına nedeniyle şehrin bazı noktalarında su baskınları ve göllenmeler yaşandı. Sarıyer ve Beykoz'da ana caddelerde görülen göllenmelere İBB ekipleri anında müdahale ederek suları tahliye etti. İstanbul İtfaiyesi de gece boyunca 13 ayrı binadan gelen su basması ihbarını değerlendirerek olaylara müdahale etti."</b></p>
      <h3>'34 KG yağış kaydedildi'</h3>
      <p>"Gece boyunca özellikle Karadeniz'e kıyısı olan kuzey ilçelerimizde ve Boğaz çevresinde etkili olan sağanak yağmur neticesinde en fazla yağış Kilyos ve Anadolu Fenerinde (80-85 kg) gözlenirken, il genelinde ortalama 34 kg yağış kaydedildi. İl genelinde yer yer kuvvetli olmak üzere devam eden aralıklı sağanak yağmur geçişlerinin öğlen saatlerinden itibaren etkisini kaybetmesi ve şehri terk etmesi bekleniyor. Sağanak yağmur ile birlikte rüzgârın kuzeyli yönlerden aralıklarla fırtına şeklinde (40-60km/s) esmeye devam edeceği, sıcaklıkların 14 derece civarında seyredeceği tahmin ediliyor."</p>
      <h3>'20 derecenin üzerine çıkması bekleniyor'</h3>
      <p>"Cumartesi günü hava az bulutlu, gece 11, gündüz 16 derece seviyesinde olacak. Soğuk ve yağışlı hava Pazar günü rüzgârın lodosa dönmesiyle ısınacak. Pazar günü havada çoğunlukla güneşli bir gökyüzünün hâkim olması beklenirken, sıcaklıkların 'Pastırma Yazı' ile tekrar kademe kademe artarak 20 derecenin üzerine çıkması bekleniyor."</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/adil-oksuz-davasinda-karar-2216357">
          <img src="https://i.pstimaj.com/img/100/180x95/5dbc447fae298b3519ecbfdc"/>
        </a>
      </figure>
      <p>
        <a href="https://www.posta.com.tr/adil-oksuz-davasinda-karar-2216357">1 Adil Öksüz davasında karar</a>
      </p>
      <figure>
        <a href="https://www.posta.com.tr/spotify-premium-ucretlerine-zam-geldi-2216267">
          <img src="https://i.pstimaj.com/img/100/180x95/5dbc0e1166a97cdeb0123243"/>
        </a>
      </figure>
      <p>
        <a href="https://www.posta.com.tr/spotify-premium-ucretlerine-zam-geldi-2216267">2 Spotify premium ücretlerine zam geldi</a>
      </p>
      <figure>
        <a href="https://www.posta.com.tr/boluya-mevsimin-ilk-kari-dustu-2216336">
          <img src="https://i.pstimaj.com/img/100/180x95/5dbc3c2466a97ce751838835"/>
        </a>
      </figure>
      <p>
        <a href="https://www.posta.com.tr/boluya-mevsimin-ilk-kari-dustu-2216336">3 Bolu’ya mevsimin ilk karı düştü</a>
      </p>
      <figure>
        <a href="https://www.posta.com.tr/thyden-boeing-737-ng-aciklamasi-2216338">
          <img src="https://i.pstimaj.com/img/100/180x95/5dbc3cb866a97ce7d0b6a01e"/>
        </a>
      </figure>
      <p>
        <a href="https://www.posta.com.tr/thyden-boeing-737-ng-aciklamasi-2216338">4 THY'den "Boeing 737-NG" açıklaması</a>
      </p>
      <figure>
        <a href="https://www.posta.com.tr/sabiha-gokcen-havalimaninda-aerobot-gorevine-basladi-2216319">
          <img src="https://i.pstimaj.com/img/100/180x95/5dbc282dae298b2bc75b87d7"/>
        </a>
      </figure>
      <p>
        <a href="https://www.posta.com.tr/sabiha-gokcen-havalimaninda-aerobot-gorevine-basladi-2216319">5 Sabiha Gökçen Havalimanı'nda 'Aerobot' görevine başlad...</a>
      </p>
      <figure>
        <a href="https://www.posta.com.tr/abdde-cadilar-bayrami-katliami-2216331">
          <img src="https://i.pstimaj.com/img/100/180x95/5dbc351066a97ce7521d75c1"/>
        </a>
      </figure>
      <p>
        <a href="https://www.posta.com.tr/abdde-cadilar-bayrami-katliami-2216331">6 ABD'de Cadılar Bayramı katliamı</a>
      </p>
      <figure>
        <a href="https://www.posta.com.tr/ortak-devriye-tamamlandi-2216207">
          <img src="https://i.pstimaj.com/img/100/180x95/5dbc329a66a97ce7cf9895ff"/>
        </a>
      </figure>
      <p>
        <a href="https://www.posta.com.tr/ortak-devriye-tamamlandi-2216207">7 Ortak devriye tamamlandı!</a>
      </p>
      <figure>
        <a href="https://www.posta.com.tr/yeni-delhide-hava-kirliligi-nedeniyle-egitime-ara-verildi-2216317">
          <img src="https://i.pstimaj.com/img/100/180x95/5dbc25e166a97cdeaf89f9bf"/>
        </a>
      </figure>
      <p>
        <a href="https://www.posta.com.tr/yeni-delhide-hava-kirliligi-nedeniyle-egitime-ara-verildi-2216317">8 Yeni Delhi’de hava kirliliği nedeniyle eğitime ara ver...</a>
      </p>
      <figure>
        <a href="https://www.posta.com.tr/tsunamiye-karsi-erken-uyari-sistemi-2216280">
          <img src="https://i.pstimaj.com/img/100/180x95/5dbc129f66a97cde4bde2db6"/>
        </a>
      </figure>
      <p>
        <a href="https://www.posta.com.tr/tsunamiye-karsi-erken-uyari-sistemi-2216280">9 Tsunamiye karşı erken uyarı sistemi</a>
      </p>
      <figure>
        <a href="https://www.posta.com.tr/bakan-albayrak-acikladi-ekim-ayinda-yuzde-106-artti-2216314">
          <img src="https://i.pstimaj.com/img/100/180x95/5dbc23af66a97cde4bde2dea"/>
        </a>
      </figure>
      <p>
        <a href="https://www.posta.com.tr/bakan-albayrak-acikladi-ekim-ayinda-yuzde-106-artti-2216314">10 Bakan Albayrak açıkladı! Ekim ayında yüzde 106 arttı</a>
      </p>
      <related>
        <a href="https://www.posta.com.tr/hava-durumunun-agrilar-uzerindeki-olumsuz-etkisi-kanitlandi-2214232"/>
      </related>
    </article>
  </body>
</html>