<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637317/%D8%AB%D8%A8%D8%AA-%D8%AC%D9%87%D8%A7%D9%86%DB%8C-%D8%B3%D9%86%D9%86%D8%AF%D8%AC-%D8%A8%D9%87-%D8%B9%D9%86%D9%88%D8%A7%D9%86-%D8%B4%D9%87%D8%B1-%D8%AE%D9%84%D8%A7%D9%82-%D9%85%D9%88%D8%B3%DB%8C%D9%82%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T11:11:00+00:00"/>
    <meta property="og:title" content="ثبت جهانی سنندج به عنوان شهر خلاق موسیقی"/>
    <meta property="og:description" content="با اعلام یونسکو اسامی شهر‌هایی که به شبکه خلاق ملحق شدند اعلام شد که در این میان سنندج نیز به عنوان شهر خلاق موسیقی در فهرست یونسکو ثبت جهانی شده است."/>
  </head>
  <body>
    <article>
      <h1>
        <a href="https://www.bultannews.com/fa/news/637317/%D8%AB%D8%A8%D8%AA-%D8%AC%D9%87%D8%A7%D9%86%DB%8C-%D8%B3%D9%86%D9%86%D8%AF%D8%AC-%D8%A8%D9%87-%D8%B9%D9%86%D9%88%D8%A7%D9%86-%D8%B4%D9%87%D8%B1-%D8%AE%D9%84%D8%A7%D9%82-%D9%85%D9%88%D8%B3%DB%8C%D9%82%DB%8C">ثبت جهانی سنندج به عنوان شهر خلاق موسیقی</a>
      </h1>
      <h2>با اعلام یونسکو اسامی شهر‌هایی که به شبکه خلاق ملحق شدند اعلام شد که در این میان سنندج نیز به عنوان شهر خلاق موسیقی در فهرست یونسکو ثبت جهانی شده است.</h2>
      <address><time datetime="2019-11-01T11:11:00+00:00">01 Nov 2019, 11:11</time> by <a rel="author">بولتن نیوز | bultannews.com</a></address>
      <p><b>گروه فرهنگی</b>: شهردار سنندج روز پنجشنبه در جمع خبرنگاران اظهار داشت: یکی از برنامه‌های شهرداری و شورای شهر در این دوره پیگیری جهت ثبت جهانی سنندج بعنوان شهر خلاق موسیقی بود که با تشکیل کارگروه‌های تخصصی و استفاده از پتانسیل و نظر هنرمندان و صنعتگران پروپوزال این طرح آماده و به دفتر یونسکو در فرانسه ارسال شد.</p>
      <p>به گزارش <a href="https://www.bultannews.com/">بولتن نیوز</a> به نقل از ایرنا، حشمت اله صیدی با بیان اینکه در راستای رصد برنامه‌های فرهنگی سایتی به ۲ زبان فارسی و انگلیسی طراحی شد و تمام فعالیت‌های فرهنگی و هنری در آن بارگذاری شد، اضافه کرد: مقرر شد در ماه نوامبر، یونسکو شهر‌هایی که پتانسیل لازم جهت ملحق شدن به شبکه شهر‌های خلاق جهانی دارند را اعلام کند.</p>
      <p>وی یادآور شد: امروز یونسکو اسامی شهر‌هایی که به شبکه خلاق ملحق شدند را اعلام کرد که سنندج نیز به عنوان شهر خلاق موسیقی ثبت جهانی شده است.</p>
      <p>صیدی افزود: انتخاب سنندج به عنوان شهر خلاق موسیقی یکی از مهمترین رویدا‌های مهم فرهنگی است که در توسعه زیرساخت‌های فرهنگی و جذب گردشگر در آینده تاثیر بسزایی خواهد داشت.</p>
      <p>وی با تقدیر از زحمات استاندار و سایر مسئولان استانی ابراز امیدواری کرد، با تلاش همه جانبه بتوانیم درآینده در جهت رشد و شکوفایی فعالیت‌های فرهنگی وهنری بویژه در عرصه موسیقی گام‌های اساسی برداریم.</p>
      <p>تاکنون در ایران شهر‌های اصفهان بعنوان شهر خلاق صنایع دستی و رشت به عنوان شهرخلاق غذا ثبت جهانی شده است.</p>
    </article>
  </body>
</html>