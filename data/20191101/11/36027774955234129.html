<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/01/ozbekistonga-sovuq-havo-oqimi-kirib-ayrim-joylarda-kuchli-yomgir-yogadi/"/>
    <meta property="og:site_name" content="Daryo"/>
    <meta property="article:published_time" content="2019-11-01T11:06:00+00:00"/>
    <meta property="og:title" content="O‘zbekistonga sovuq havo oqimi kirib ayrim joylarda kuchli yomg‘ir yog‘adi"/>
    <meta property="og:description" content="Respublika bo‘yicha havo harorati kechasi 0—5 daraja iliqqacha tushib ketadi, ayrim joylarda 1—2 daraja sovuq bilan ayoz kuzatilishi mumkin"/>
  </head>
  <body>
    <article>
      <h1>O‘zbekistonga sovuq havo oqimi kirib ayrim joylarda kuchli yomg‘ir yog‘adi</h1>
      <address>
        <time datetime="2019-11-01T11:06:00+00:00">01 Nov 2019, 11:06</time>
      </address>
      <p>O‘zbekistonga 3—5-noyabrda G‘arbiy Qozog‘iston orqali Ural hududlari (Yekaterinburg) ustida shakllangan sovuq va nam havo oqimi kirib keladi, deb <a href="https://t.me/uzgydromet/306">xabar bermoqda</a> O‘zgidromet.</p>
      <figure>
        <img src="https://s.daryo.uz/wp-content/uploads/2019/11/photo_2019-11-01_11-09-37-549x436.jpg"/>
        <figcaption>Foto: O‘zgidromet</figcaption>
      </figure>
      <p>3-noyabrda Qoraqalpog‘iston va Xorazm viloyatida ayrim joylarga yomg‘ir yog‘adi. 4-noyabrda respublika bo‘yicha yomg‘ir, ayrim joylarda kuchli yomg‘ir yog‘adi.</p>
      <p>Shamolning tezligi kuchayib, sekundiga 18—23 metrgacha, shiddat bilan esganda sekundiga 25—28 metrgacha yetishi kutilmoqda.</p>
      <p>4—5-noyabrda respublika bo‘yicha havo harorati kechasi 0—5 daraja iliqqacha tushib ketadi, ayrim joylarda 1—2 daraja sovuq bilan ayoz kuzatilishi mumkin, kunduzi harorati 8—13 darajagacha iliq, mamlakatimiz shimolida harorat kechasi 3 daraja sovuqdan 2 daraja, kunduzi 3—8 darajagacha iliydi.</p>
      <p>Bundan avval O‘zbekistonda noyabr oyi sovuq va nam harorat bilan boshlanishi <a href="https://daryo.uz/2019/10/29/ozbekistonda-noyabr-oyi-sovuq-va-nam-harorat-bilan-boshlanadi/">xabar berilgan edi</a>.</p>
    </article>
  </body>
</html>