<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/01/gyozelemmel-kezdett-a-dunaujvaros"/>
    <meta property="og:site_name" content="infostart"/>
    <meta property="article:published_time" content="2019-11-01T11:45:00+00:00"/>
    <meta property="og:title" content="Győzelemmel kezdett a Dunaújváros"/>
    <meta property="og:description" content="A Dunaújváros szoros mérkőzésen, 12-10-re verte a holland ZV De Zaan együttesét a női vízilabda Euroliga első selejtezőkörében."/>
  </head>
  <body>
    <article>
      <h1>Győzelemmel kezdett a Dunaújváros</h1>
      <address><time datetime="2019-11-01T11:45:00+00:00">01 Nov 2019, 11:45</time> by <a rel="author">Infostart / MTI</a></address>
      <h3>A Dunaújváros szoros mérkőzésen, 12-10-re verte a holland ZV De Zaan együttesét a női vízilabda Euroliga első selejtezőkörében.</h3>
      <p>A magyar együttes pénteken még egyszer vízbe ugrik, 18 órától az orosz Kinef-Surgutneftegaz gárdájával találkozik a római tornán.</p>
      <aside>Női vízilabda Euroliga, 1. selejtezőkör, A csoport (Róma):<br/>Dunaújváros-ZV De Zaan (holland) 12-10 (2-3, 2-2, 3-1, 5-4)</aside>
      <p>Az Euroliga első selejtezőkörében négy magyar csapat, a Dunaújváros mellett a BVSC, az UVSE és a Ferencváros érdekelt. A négy selejtezőcsoportból az első három-három jut tovább. Az előző idény négyes döntőjének négy résztvevője, a spanyol Sabadell, a görög Olympiakosz és a Vuliagmeni, valamint az olasz Orizzonte csak a következő szakaszban csatlakozik a küzdelmekbe.</p>
    </article>
  </body>
</html>