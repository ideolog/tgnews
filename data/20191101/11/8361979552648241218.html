<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/vnesennya-azova-v-spisok-teroristichnih-organizaciy-zupinit-viyskove-spivrobitnictvo-ukrajini-i-ssha-posol-50051033.html"/>
    <meta property="og:site_name" content="НВ"/>
    <meta property="article:published_time" content="2019-11-01T11:40:00+00:00"/>
    <meta property="og:title" content="Внесення Азову до списку терористичних організацій повністю зупинить військову співпрацю США і України — екс-посол"/>
    <meta property="og:description" content="Внесення Сполученими Штатами українського полку Азов в список терористичних організацій повністю зупинить співпрацю між Україною і США у військово-технічній сфері."/>
  </head>
  <body>
    <article>
      <h1>Внесення Азову до списку терористичних організацій повністю зупинить військову співпрацю США і України — екс-посол</h1>
      <h2>Внесення Сполученими Штатами українського полку Азов в список терористичних організацій повністю зупинить співпрацю між Україною і США у військово-технічній сфері.</h2>
      <address>
        <time datetime="2019-11-01T11:40:00+00:00">01 Nov 2019, 11:40</time>
      </address>
      <p>Таку думку в інтерв'ю <a href="https://radio.nv.ua/">Радіо НВ</a> висловив екс-посол України в США Валерій Чалий.</p>
      <p>«Я не впевнений, що навіть конгресмени, які підписалися [під резолюцією], знають, що Азов зараз є частиною Національної гвардії України. Розумієте, що відбувається? Це пропозиція визнати Азов, який є частиною Нацгвардії і нашої системи оборони, терористичною організацією. Що тоді буде? Катастрофа! Це катастрофа, тому що якщо гіпотетично припустити (я думаю, що цього не відбудеться), що таке рішення могло бути прийнято, то тоді ми б вже точно не отримували жодних тренінгових програм, ніякої зброї, нічого. Це повністю зупинить наше співробітництво у військово-технічній сфері», — заявив дипломат.</p>
      <p>За словами Чалого, він здивований відсутністю «чітких заяв і дій по зовнішньополітичної лінії» і заявив, що «діяти потрібно швидко». Також екс-посол підкреслив, що тільки пряме спілкування з американськими конгресменами і сенаторами може дати результат.</p>
      <p>«Я би пропонував міністрові закордонних справ Вадимові Пристайку, незважаючи на те, що зараз є багато важливих питань (питання „Нормандії“, питання Донбасу тощо, але це дуже важливе питання також) — треба, мабуть, йому все-таки поїхати до Вашингтона з візитом. Тому що президентський візит до Вашингтона не відбувся, тож треба робити візит міністра закордонних справ і там вирішувати це питання з державним секретарем Помпео, з Держдепом, щоби воно далі нікуди не пішло», — підсумував він.</p>
      <p>Нагадаємо, 40 представників Демократичної партії в Конгресі США звернулися до Держдепартаменту з вимогою <a href="https://nv.ua/ukr/world/countries/kongresmeni-poprosili-derzhdep-vnesti-polk-azov-u-spisok-teroristichnih-organizaciy-50048872.html">внести полк Азов в список терористичних організацій</a>. <a href="https://nv.ua/ukr/world/geopolitics/azov-pro-plani-ssha-vnesti-yogo-v-spisok-teroristichnih-organizaciy-50049057.html">В Азові назвали таку ініціативу «повною нісенітницею»</a>.</p>
      <p>Пізніше <a href="https://nv.ua/ukr/ukraine/politics/ssha-protiv-azova-rada-zvernulasya-do-kongresu-50050963.html">Верховна Рада звернулася з відкритим листом до глави комітету із закордонних справ Палати представників США</a> про наміри визнати <a href="https://nv.ua/ukr/tags/batalon-azov.html">полк Азов</a> терористичною організацією.</p>
      <p>Повне інтерв'ю з Валерієм Чалим про головні процеси в українсько-американських відносинах</p>
    </article>
  </body>
</html>