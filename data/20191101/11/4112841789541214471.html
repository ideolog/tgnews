<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76110-Kedy-sa-dostane-Virgilova-kolekcia-s-IKEA-do-predaja-na-Slovensku-a-ktore-kusky-sa-oplati-kupit-na-resell"/>
    <meta property="og:site_name" content="REFRESHER"/>
    <meta property="article:published_time" content="2019-11-01T11:12:00+00:00"/>
    <meta property="og:title" content="Kedy sa dostane Virgilova kolekcia s IKEA do predaja na Slovensku a ktoré kúsky sa oplatí kúpiť na resell?"/>
    <meta property="og:description" content="O Virgilovej spolupráci sa toho už napísalo veľa, no my poznáme všetky dôležité informácie."/>
  </head>
  <body>
    <article>
      <h1>Kedy sa dostane Virgilova kolekcia s IKEA do predaja na Slovensku a ktoré kúsky sa oplatí kúpiť na resell?</h1>
      <address><time datetime="2019-11-01T11:12:00+00:00">01 Nov 2019, 11:12</time> by <a rel="author">Peter Hlavička</a></address>
      <p>
        <b>O Virgilovej spolupráci sa toho už napísalo veľa, no my poznáme všetky dôležité informácie.</b>
      </p>
      <p>Prvé informácie o tom, že <b>Virgil Abloh</b> plánuje vytvoriť kolekciu nábytku a bytových doplnkov v spolupráci s firmou <b>IKEA,</b> sa dostali na internet už v roku 2017. Po dvoch rokoch sa konečne všetci ziskuchtiví reselleri a fanúšikovia Virgilovej tvorby dočkajú jej celosvetového releasu. </p>
      <p>Malou ochutnávkou z kolekcie <b>MARKERAD</b>, čo v preklade znamená<i> "označený"</i>, bol modrý koberec s nápisom "KEEP OFF", ktorý sa vo vybraných pobočkách IKEA dostal do predaja ešte začiatkom roku 2019. Okrem neho sa už počas parížskeho Fashion Weeku v septembri 2018 dostalo do obehu aj zopár kusov iných kobercov, ktoré okamžite zaplavili všetky sociálne siete, no prístup k nim mala len úzka skupinka šťastlivcov a najmä influencerov. </p>
      <figure>
        <img src="https://i.refresher.sk/public/peter-hlavicka/ikea/pjimage-2.jpg"/>
        <figcaption>
          <cite>IKEA</cite>
        </figcaption>
      </figure>
      <h3>Prečo sa kolekcia odkladala 2 roky?</h3>
      <p>Vo svete módy sme si zvykli na to, že sa veci hýbu extrémnym tempom, no v prípade nábytkárskej firmy ako IKEA trvá výrobný proces o niečo dlhšie. Dizajn jednotlivých produktov bol síce známy už od roku 2017, ale Henrik Most, kreatívny riaditeľ IKEA, nám v apríli 2018 vysvetlil, že ak chce IKEA vypustiť do predaja nový produkt, musí ho mať premyslený doslova do poslednej skrutky.</p>
      <p>Ešte pred uvedením produktu na trh sa tak musia vyrobiť stovky prototypov, ktoré sa následne testujú v reálnom prostredí. IKEA si musí byť zároveň istá tým, že daný kus nábytku bude recyklovateľný, pretože recyklácia je súčasťou ich firemnej identity. Výrobky musia byť rovnako dostupné pre všetky predajne IKEA po celom svete, a tým pádom sa v roku 2017 navrhujú veci, ktoré sa do predaja dostanú až o dva roky neskôr. </p>
      <figure>
        <iframe src="https://www.youtube.com/embed/KBrK_ar41M8" width="560" height="315" data-service="Youtube" scrolling="no"/>
      </figure>
      <related>
        <a href="https://refresher.sk/70251-Tenisky-za-stvrt-miliona-alebo-oblecenie-v-hodnote-luxusneho-auta-Toto-su-najdrahsie-resell-kusky-v-historii-mody"/>
      </related>
      <h3>Kedy bude kolekcia MARKERAD dostupná na Slovensku?</h3>
      <p>ZAJTRA, teda 2.11.2019 sa v bratislavskej predajni IKEA o 9:00 dostane do predaja väčšina produktov. Ich celosvetový release je síce stanovený na 1.11., no keďže na Slovensku máme Sviatok všetkých svätých - deň pracovného pokoja, IKEA je zatvorená. V niektorých krajinách budú mať ku kolekcii prístup len ľudia, ktorí budú vylosovaní v žrebovaní (podobne ako pri releasoch tenisiek Yeezy), no na Slovensku to zatiaľ vyzerá tak, že podobné losovanie nebude a stačí tak prísť medzi prvými. </p>
      <figure>
        <img src="https://i.refresher.sk/public/peter-hlavicka/ikea/pjimage-3.jpg"/>
        <figcaption>
          <cite>IKEA</cite>
        </figcaption>
      </figure>
      <h3>Koľko kusov produktov bude dostupných a aká je ich cena?</h3>
      <p>Podstatou spolupráce bolo vytvoriť kolekciu nábytku pre mladých ľudí, ktorí si zariaďujú svoj prvý byt alebo izbu. Už od začiatku bolo stanovené, že jednotlivé produkty majú byť dostupné širokej verejnosti, ale samotná kolekcia je pritom stále pomerne limitovaná.(zoznam produktov aj s ich cenovkami nájdeš nižšie).</p>
      <figure>
        <img src="https://i.refresher.sk/public/peter-hlavicka/ikea/pjimage.jpg"/>
        <figcaption>
          <cite>IKEA</cite>
        </figcaption>
      </figure>
      <p><b>Tieto počty a ceny sú len približné a veci sa ešte môžu zmeniť</b>. Dôležitou informáciou je však to, že <b>každý zákazník si bude môcť kúpiť len dva kusy z daného produktu</b>. Ak sa ti teda podarí uchmatnúť 5 kobercov, pri pokladni ti nablokujú len dva. </p>
      <related>
        <a href="https://refresher.sk/67401-Kolko-tisic-eur-potrebujes-na-to-aby-si-sa-dostal-do-resell-mafie"/>
      </related>
      <p>
        <b>Obraz Mona Lisa - 69,90 €</b>
        <br/>
        <b>Posteľ - 179 €</b>
      </p>
      <p>
        <b>Stolička - 129 €</b>
      </p>
      <p>
        <b>Hodiny - 24,99 €</b>
      </p>
      <p>
        <b>Koberec "WET GRASS" - 119 €</b>
        <br/>
        <b>Koberec Pokladničný Blok - 64,99 €</b>
        <br/>
        <b>Náradie - 7,99 €</b>
        <br/>
        <b>Taška "SCULPTURE" 79L - 9,99 €</b>
        <br/>
        <b>Taška "SCULPTURE" 33L - 7,99 €</b>
        <br/>
        <b>Zrkadlo - 149 €</b>
      </p>
      <figure>
        <img src="https://i.refresher.sk/public/peter-hlavicka/ikea/pjimage-4.jpg"/>
      </figure>
      <h3>Ktoré kúsky sa oplatí kúpiť na resell?</h3>
      <p>Ak ti ide o okamžitý zárobok, táto kolekcie nie je tým najlepším príkladom rýchleho profitu. Na koberci "KEEP OFF" sa zo začiatku dalo zarobiť aj 500 €, no čistý zisk je aktuálne skôr na úrovni 150-200 €. Zvyšok kolekcie MARKERAD je na tom ešte horišie a koberec "WET GRASS" sa tak aktuálne predáva len so ziskom 50 €.</p>
      <related>
        <a href="https://refresher.sk/67403-Ake-uplatky-dava-resell-mafia-predajcom-ak-chce-kupit-50-parov-tenisiek-Yeezy-alebo-OffWhite"/>
      </related>
      <p>Tým, že takmer v celom svete sa dostane táto kolekcia do predaja už 1.11. sa budú ceny jednoznačne ešte znižovať, ale ak si ochotný svoju investícii chvíľu podržať, v budúcnosti bude určite jej hodnota len rásť. Ešte predtým, než si tak nastavíš budík na zajtrajší release, nezabudni skontrolovať stránku <a href="https://stockx.com/search?s=ikea">StockX</a>, na ktorej nájdeš presný vývoj aktuálnych cien. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67581-Ked-Virgil-Abloh-zbadal-tenisky-z-mojej-kolekcie-ihned-si-ich-chcel-obut-hovori-cesky-modny-navrhar-Jan-Cerny"/>
        <a href="https://refresher.sk/63864-Virgil-Abloh-a-IKEA-uz-onedlho-vydaju-rad-bytovych-doplnkov-Kolko-budu-stat-OffWhite-vankus-ci-koberec"/>
        <a href="https://refresher.sk/62240-Virgil-Abloh-v-novej-kolekcii-pre-Louis-Vuitton-vzdava-poctu-Michaelovi-Jacksonovi"/>
        <a href="https://refresher.sk/52347-Diskusia-Kolko-penazi-si-ochotny-dat-za-topanky-ci-oblecenie"/>
        <a href="https://refresher.sk/59862-Celebrity-svojimi-outfitmi-na-ComplexCone-sokovali-Toto-su-ich-najzaujimavejsie-kreacie"/>
        <a href="https://refresher.sk/58369-Uz-o-par-dni-vychadzaju-ocakavane-tenisky-z-halloweenskej-spoluprace-Nike-a-Off-White"/>
        <a href="https://refresher.sk/43279-Draha-taska-od-Balenciagy-inspirovala-mnoho-navrhov-Vznikli-IKEA-nohavicky-ci-obal-na-mobil-no-zapojil-sa-aj-samotny-retazec"/>
        <a href="https://refresher.sk/61656-Preco-bola-mainstreamova-moda-poslednych-sezon-taka-skareda"/>
      </related>
    </article>
  </body>
</html>