<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/politics/595213/o-papadopoulos-edose-gia-3i-fora-diavevaiosi-enopion-tis-olomeleias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T11:34:00+00:00"/>
    <meta property="og:title" content="Ο Παπαδόπουλος έδωσε για 3η φορά διαβεβαίωση ενώπιον της Ολομέλειας"/>
    <meta property="og:description" content="Με τη νενομισμένη διαβεβαίωση για πίστη στο Σύνταγμα και τους νόμους της Δημοκρατίας από τον ανακηρυχθέντα Βουλευτή της Αλληλεγγύης, Γιώργο Παπαδόπουλο,..."/>
  </head>
  <body>
    <article>
      <h1>Ο Παπαδόπουλος έδωσε για 3η φορά διαβεβαίωση ενώπιον της Ολομέλειας</h1>
      <address><time datetime="2019-11-01T11:34:00+00:00">01 Nov 2019, 11:34</time> by <a rel="author">SigmaLive</a></address>
      <p>Με τη νενομισμένη διαβεβαίωση για πίστη στο Σύνταγμα και τους νόμους της Δημοκρατίας από τον ανακηρυχθέντα Βουλευτή της Αλληλεγγύης, Γιώργο Παπαδόπουλο, άρχισε η συνεδρία της Ολομέλειας της Βουλής την 1η Νοεμβρίου.</p>
      <p>Ο κ. Παπαδόπουλος έδωσε για τρίτη φορά τη διαβεβαίωσή του ενώπιον του νομοθετικού σώματος για την παρούσα βουλευτική θητεία, ως Αντιπρόσωπος του Κινήματος Αλληλεγγύη στη Βουλή.<br/><br/>Αυτό κατέστη δυνατόν μετά την τροποποίηση του Συντάγματος και του εκλογικού νόμου, με την οποία ρυθμίστηκε το νομικό κενό που υπήρχε για την κατανομή και απόδοση μη καταληφθείσας ή αποποιηθείσας έδρας, μετά την ανακήρυξη Βουλευτή.<br/><br/>Ο Πρόεδρος της Βουλής ενημέρωσε επίσης το σώμα πως η Βουλευτής Άννα Θεολόγου ενημέρωσε τον ίδιο και αυτός σε συνέχεια το σώμα, πως η Βουλευτής εντάχθηκε στο Κίνημα «Ανεξάρτητοι» και το οποίο θα αντιπροσωπεύει στο Κοινοβούλιο.</p>
      <p>Πηγή: ΚΥΠΕ</p>
    </article>
  </body>
</html>