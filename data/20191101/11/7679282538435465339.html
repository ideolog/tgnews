<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-case-filed-against-300-farmers-for-stubble-burning-in-uttar-pradesh-pilibhit-2826855.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T11:13:49+00:00"/>
    <meta property="og:title" content="उत्तर प्रदेश: पीलीभीत में पराली जलाने पर 300 किसानों के खिलाफ मामला दर्ज"/>
    <meta property="og:description" content="राष्ट्रीय हरित प्राधिकरण (एनजीटी) के निर्देशों के बावजूद अपने खेतों में पराली जलाने को लेकर  उत्तर प्रदेश के पीलीभीत में 300 किसानों पर मामला दर्ज किया गया है। इन मामलों को राजस्व अधिकारियों..."/>
  </head>
  <body>
    <article>
      <h1>उत्तर प्रदेश: पीलीभीत में पराली जलाने पर 300 किसानों के खिलाफ मामला दर्ज</h1>
      <address><time datetime="2019-11-01T11:13:49+00:00">01 Nov 2019, 11:13</time> by <a rel="author">आईएएनएस।,पीलीभीत।</a></address>
      <p>राष्ट्रीय हरित प्राधिकरण (एनजीटी) के निर्देशों के बावजूद अपने खेतों में पराली जलाने को लेकर  उत्तर प्रदेश के पीलीभीत में 300 किसानों पर मामला दर्ज किया गया है। इन मामलों को राजस्व अधिकारियों द्वारा बिलसंडा, नरिया, अमरिया, पूरनपुर, सेरामऊ, माधोटांडा, जहानाबाद, बिलासपुर व गजरौला गांवों के किसानों पर दर्ज किया गया है। अब नाराज किसान पुलिस कार्रवाई के खिलाफ सड़कों पर उतरे हैं।</p>
      <h3>Read Also: <a href="https://www.livehindustan.com/national/story-all-schools-in-delhi-to-remain-closed-till-5th-november-says-arvind-kejriwal-2826667.html">प्रदूषण का कहर: दिल्ली में 5 नवंबर तक बंद रहेंगे सभी स्कूल, हेल्थ इमरजेंसी घोषित</a></h3>
      <p>स्थानीय किसान चरणजीत सिंह ने कहा कि किसान पहले से ही गन्ने का बकाया भुगतान नहीं होने, धान की कम कीमत और उर्वरक की कमी के कारण परेशान हैं और अब उन्हें पराली जलाने के नाम पर भी परेशान किया जा रहा है। सिटी मजिस्ट्रेट रीतू पुनिया ने कहा कि एनजीटी के निदेर्शों का पालन किया जा रहा है और जिला प्रशासन जिले में पराली जलाने की इजाजत नहीं देगा। उन्होंने कहा,'हमने सभी राजस्व अधिकारियों को जिले में पराली जलाने के मामलों की रिपोर्ट करने का निर्देश दिया है।'</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>