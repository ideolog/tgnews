<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/world/to-moiraio-lathos-tou-al-mpagkntanti-pou-odigise-stin-eksontosi-tou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T11:21:29+00:00"/>
    <meta property="og:title" content="Το μοιραίο λάθος του Αλ Μπαγκντάντι, που οδήγησε στην εξόντωσή του"/>
    <meta property="og:description" content="Ένα μοιραίο λάθος, το οποίο έκανε ο Αμπού Μπακρ αλ Μπαγκντάντι τον περασμένο Απρίλιο, φαίνεται πως οδήγησε στην εξόντωση του ηγέτη του ISIS 6 μήνες μετά από τις αμερικανικές δυνάμεις"/>
  </head>
  <body>
    <article>
      <h1>Το μοιραίο λάθος του Αλ Μπαγκντάντι, που οδήγησε στην εξόντωσή του</h1>
      <h2>Ένα μοιραίο λάθος, το οποίο έκανε ο Αμπού Μπακρ αλ Μπαγκντάντι τον περασμένο Απρίλιο, φαίνεται πως οδήγησε στην εξόντωση του ηγέτη του ISIS 6 μήνες μετά από τις αμερικανικές δυνάμεις</h2>
      <address><time datetime="2019-11-01T11:21:29+00:00">01 Nov 2019, 11:21</time> by <a rel="author">ΤοΒΗΜΑ Team</a></address>
      <p>Ένα μοιραίο λάθος, το οποίο έκανε ο <a href="https://www.tovima.gr/tag/%CE%B1%CE%BC%CF%80%CE%BF%CF%8D-%CE%BC%CF%80%CE%B1%CE%BA%CF%81-%CE%B1%CE%BB-%CE%BC%CF%80%CE%B1%CE%B3%CE%BA%CE%BD%CF%84%CE%AC%CE%BD%CF%84%CE%B9/">Αμπού Μπακρ αλ Μπαγκντάντι</a> τον περασμένο Απρίλιο, φαίνεται πως οδήγησε στην εξόντωση του ηγέτη του <a href="https://www.tovima.gr/tag/isis/">ISIS </a>6 μήνες μετά από τις αμερικανικές δυνάμεις.</p>
      <p>Ο ηγέτης του ISIS, με ένα βίντεο διάρκειας 18 λεπτών, είχε απευθυνθεί στους ακόλουθούς του στις 30 Απριλίου του 2019. Επρόκειτο για την πρώτη του εμφάνιση μετά από πέντε χρόνια, η οποία χρησιμοποιήθηκε και ως διάψευση στις φήμες που έκαναν λόγο για θάνατο του αλ Μπαγκντάντι.</p>
      <p>
        <a href="https://www.in.gr/2019/11/01/greece/diagnostika-kentra-louketo-apo-tis-21-noemvriou-megali-talaiporia-gia-tous-asfalismenous/">Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους</a>
      </p>
      <figure>
        <iframe src="https://www.youtube.com/embed/OpzrGoTxgaw" width="640" height="360" data-service="Youtube" scrolling="no"/>
      </figure>
      <p>Σύμφωνα με τον ειδικό σε θέματα τρομοκρατίας και οργανωμένου εγκλήματος της Global Risk International, Ντέιβιντ Ότο, που μίλησε με μέλη των υπό κουρδική ηγεσία Συριακών Δημοκρατικών Δυνάμεων, που μετείχαν στην όλη επιχείρηση εντοπισμού του πρώην αφεντικού του ISIS: «ο Αλ Μπαγκντάντι προσπαθούσε να αποδείξει ότι είναι ζωντανός, αλλά αυτό τον πρόδωσε. Στάθηκε κατά κάποιο τρόπο η αιτία του θανάτου του. Άρχισαν να τον αναζητούν όταν εμφανίστηκε στο τελευταίο βίντεο».</p>
      <h3>Γιατί βγήκε από το κρησφύγετό του</h3>
      <p>Κουρδικές πολιτοφυλακές κατάφεραν να εντοπίσουν το κρησφύγετο του Αλ Μπαγκντάντι μέσω του βίντεο και άρχισαν μια μυστική επιχείρηση εναντίον του.</p>
      <p>«Ανησυχούσε ότι οι περισσότεροι υπαρχηγοί του πίστευαν ότι είχε σκοτωθεί και για’ αυτό βγήκε από την κρυψώνα του. Ήταν μια πηγή από τις κουρδικές δυνάμεις που γνώριζε έναν εκ των εμπίστων του, ο οποίος είχε σχέσεις με τις τουρκικές παραστρατιωτικές δυνάμεις. Έτσι κατάφεραν να φθάσουν στα ίχνη του. Τον αναζητούσαν επί δύο μήνες και πιστεύω ότι πριν από έναν μήνα εντόπισαν το κρησφύγετό του», πρόσθεσε ο Ότο.</p>
      <p>Ο ISIS επιβεβαίωσε χθες τον θάνατο του Αλ Μπαγκντάντι και τον διορισμό ως νέου αρχηγού του, του Αμπού Ιμπραχίμ αλ Χασίμι αλ Κουράισι, προειδοποιώντας τις ΗΠΑ να μην «χαρούν» για τα νέα.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>