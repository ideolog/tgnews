<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810043.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T11:30:00+00:00"/>
    <meta property="og:title" content="ترافیک پرحجم در چهار محور/ یکطرفه شدن چالوس در دستور کار"/>
    <meta property="og:description" content="سرهنگ نادر رحمانی رئیس مرکز اطلاعات و کنترل ترافیک راهور ناجا در گفت‌وگو با فارس، درخصوص آخرین وضعیت جوی و ترافیکی محورهای مواصلاتی کشور اظهار داشت: در حال حاضر ترافیک در محورهای سمنان به تهران، کر ج به تهران،کرج به چالوس  و رودهن به آمل  پرحجم گزارش شده است. "/>
  </head>
  <body>
    <article>
      <h1>ترافیک پرحجم در چهار محور/ یکطرفه شدن چالوس در دستور کار</h1>
      <address>
        <time datetime="2019-11-01T11:30:00+00:00">01 Nov 2019, 11:30</time>
      </address>
      <p>رئیس مرکز اطلاعات و کنترل ترافیک راهور ناجا گفت: در حال حاضر ترافیک در محورهای کرج و سمنان به سمت تهران و همچنین کرج به چالوس و رودهن به آ‌مل پرحجم و روان گزارش شده است.</p>
      <p>سرهنگ نادر رحمانی رئیس مرکز اطلاعات و کنترل ترافیک راهور ناجا در گفت‌وگو با فارس، درخصوص آخرین وضعیت جوی و ترافیکی محورهای مواصلاتی کشور اظهار داشت: در حال حاضر ترافیک در محورهای سمنان به تهران، کر ج به تهران،کرج به چالوس  و رودهن به آمل  پرحجم گزارش شده است. </p>
      <p>رئیس مرکز اطلاعات و کنترل ترافیک راهور ناجا به بارش پراکنده باران در محور های استان تهران پرداخت و تصریح کرد: مه‌گرفتگی و کاهش دید در برخی محورهای اردبیل، فیروزکوه و کندوان مشاهده می‌شود بنابراین به رانندگان توصیه می‌شود که با رعایت قوانین و مقررات چراغ روشن و سرعت مطمئنه به رانندگی در این محورها بپردازند. </p>
      <p>وی در پاسخ به دیگر پرسش فارس درخصوص یکطرفه شدن جاده چالوس طبق روال بعدازظهر جمعه‌ها اعلام کرد: به منظور مدیریت در ترافیک و تسهیل در تردد هموطنان در بازگشت از محورهای شمالی، یکطرفه شدن محور چالوس در دستور کار است اما زمان اجرای این محدودیت براساس حجم ترافیک اعلام خواهد شد. </p>
    </article>
  </body>
</html>