<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/taylor-swift-tha-vraveutei-ws-kallitexnis-tis-dekaetias-sta-amas-2019/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T11:45:41+00:00"/>
    <meta property="og:title" content="Taylor Swift: Θα βραβευτεί ως «Καλλιτέχνης της Δεκαετίας» στα American Music Awards 2019"/>
    <meta property="og:description" content="Η Taylor Swift αποτελεί μία από τις πιο πετυχημένες γυναίκες τραγουδίστριες και συνθέτες της γενιάς της. Το πρώτο της άλμπουμ κυκλοφόρησε το 2008 και από τότε βλέπει το αστέρι της συνέχεια να μεγαλώνει. Στα American Music Awards 2019 θα τιμηθεί με ένα ακόμη βραβείο. Αυτό της «Καλλιτέχνη της Δεκαετίας»."/>
  </head>
  <body>
    <article>
      <h1>Taylor Swift: Θα βραβευτεί ως «Καλλιτέχνης της Δεκαετίας» στα American Music Awards 2019</h1>
      <h2>Η Taylor Swift θα τιμηθεί ως η "Καλλιτέχνης της Δεκαετίας" στα American Music Awards 2019.</h2>
      <address><time datetime="2019-11-01T11:45:41+00:00">01 Nov 2019, 11:45</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/taylor-swift/"><b>Taylor Swift</b></a> αποτελεί μία από τις πιο πετυχημένες γυναίκες τραγουδίστριες και συνθέτες της γενιάς της. Το πρώτο της άλμπουμ κυκλοφόρησε το 2008 και από τότε βλέπει το αστέρι της συνέχεια να μεγαλώνει. Στα <a href="https://www.neolaia.gr/tag/american-music-awards-2019"><b>American Music Awards 2019</b></a> θα τιμηθεί με ένα ακόμη βραβείο. Αυτό της «Καλλιτέχνη της Δεκαετίας».</p>
      <p>Η γνωστή τραγουδοποιός έχει κερδίσει τα περισσότερα American Music Awards, ή AMA, από οποιονδήποτε άλλο καλλιτέχνη την τελευταία δεκαετία. Και για τον λόγο αυτό θα τιμηθεί με το βραβείο Καλλιτέχνης της Δεκαετίας.</p>
      <p>Η Taylor Swift έχει κερδίσει 23 βραβεία συνολικά στα AMAs. Το ρεκόρ, όμως, για τα περισσότερα AMAs το κατέχει ο βασιλιάς της pop, Michael Jackson. Το ρεκόρ αυτό μπορεί να αλλάξει χέρια φέτος, καθώς η τραγουδίστρια είναι υποψήφια σε πέντε κατηγορίες, Καλλιτέχνης της Χρονιάς, Καλύτερος Pop/Rock Καλλιτέχνης και Καλύτερος Σύγχρονος Καλλιτέχνης. Και είναι σίγουρο, πώς τουλάχιστον ένα από αυτά τα βραβεία θα τα κερδίσει. Επιπλέον, η επιτυχία της «You Need to Calm Down» είναι υποψήφια στην κατηγορία Καλύτερο Μουσικό Βίντεο και το τελευταίο της άλμπουμ «Lover» είναι υποψήφιο για Καλύτερο Pop/Rock Άλμπουμ.</p>
      <p>Εκτός από την παραλαβή του τιμητικού αυτού βραβείου, η παγκόσμια pop σταρ θα τραγουδήσει τις μεγαλύτερες επιτυχίες της 13χρονης καριέρας της. Και είναι σίγουρο πώς θα μας καταπλήξει!</p>
      <p>Ο Μαρκ Μπάκο, υπεύθυνος προγραμματισμού και ανάπτυξης της Dick Clark Productions, που είναι υπεύθυνη για το μουσικό σόου, δήλωσε:</p>
      <p>
        <i>«Η επιρροή της Taylor Swift στη μουσική αυτή τη δεκαετία είναι αναμφισβήτητη και οι εμφανίσεις της στα Αμερικανικά Μουσικά Βραβεία ήταν πραγματικά θεαματικές.</i>
      </p>
      <p>
        <i>Είμαστε ενθουσιασμένοι που την τιμάμε ως Καλλιτέχνη της Δεκαετίας και ανυπομονούμε για την επική, ερμηνεία της.»</i>
      </p>
      <p>Στα φετινά American Music Awards, o Post Malone είναι ο ερμηνευτής με τις περισσότερες υποψηφιότητες, καθώς έχει συγκεντρώσει επτά συνολικά υποψηφιότητες. Ακολουθούν οι Ariana Grande και Billie Eilish με έξι υποψηφιότητες, ενώ η Taylor Swift και ο Lil Nas X έχουν πέντε υποψηφιότητες η καθεμία και οι Billy Ray Cyrus, Khalid και Ella Mai διεκδικούν τέσσερα βραβεία ο καθένας.</p>
      <p>Η τελετή απονομής των American Music Awards 2019 θα μεταδοθεί ζωντανά μέσω του ABC από το Microsoft Theater, στο Λος Άντζελες στις 24 Νοεμβρίου.</p>
      <p>
        <b>Δες ακόμα: <a href="https://www.neolaia.gr/2019/10/04/taylor-swift-klaiei-gia-mia-mpanana-viral/">Η Taylor Swift κλαίει για μία… μπανάνα και γίνεται το απόλυτο viral!</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/formula-1-autoi-einai-oi-neoi-kanonismoi-gia-to-2021/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/trapezikes-synallages-xrewseis-peiraiws-kai-eurobank/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/to-proto-origen-the-city-oloklirothike-me-epitihia/"/>
        <a href="https://neolaia.gr/2019/11/01/ellada-meiosis-teknothesias/"/>
        <a href="https://neolaia.gr/2019/11/01/staseis-ergasias-anakoinwthikan-se-trena-kai-proastiako/"/>
      </related>
    </article>
  </body>
</html>