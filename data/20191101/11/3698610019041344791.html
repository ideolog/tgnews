<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/notr-dam-i-ostriv-pashi-vklyuchili-do-spisku-pam-yatok-scho-perebuvayut-pid-zagrozoyu-328102_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T11:19:00+00:00"/>
    <meta property="og:title" content="Нотр-Дам і острів Пасхи включили до списку пам'яток, що знаходяться під загрозою"/>
    <meta property="og:description" content="Список з 25 пам'яток публікується кожні два роки."/>
  </head>
  <body>
    <article>
      <h1>Нотр-Дам і острів Пасхи включили до списку пам'яток, що знаходяться під загрозою</h1>
      <h2>Список з 25 пам'яток публікується кожні два роки.</h2>
      <address>
        <time datetime="2019-11-01T11:19:00+00:00">01 Nov 2019, 11:19</time>
      </address>
      <p>Всесвітній фонд захисту пам'яток представив новий список з 25 світових <a href="https://dt.ua/WORLD/u-parizhi-vidnovlyuyut-restavraciyni-roboti-v-notr-dam-319452_.html"><b>пам'яток</b>,</a> які знаходяться під загрозою. Подібний список <a href="https://www.wmf.org/2020Watch">публікується</a> раз на два роки і включає пам'ятки, які "представляють велику історичну значимість і сучасний соціальний вплив".</p>
      <p>Пам'ятки, які включаються до списку, знаходяться під загрозою через військові конфлікти, природні катаклізми, викликані змінами клімату, урбанізацію і так далі.</p>
      <p>До оновленого списку ввійшли, зокрема, собор Нотр-Дам у Парижі, в якому в травні сталася пожежа, і острів Пасхи. Відзначається, що острів і кам'яні скульптури, якими він прославився, знаходяться під загрозою через ерозію. Незважаючи на те, що кроки для їхнього збереження вже робляться, їх поки недостатньо.</p>
      <p>У список потрапила також Священна долина інків в Перу, яка знаходиться під загрозою через аеропорт, що будується неподалік. Укладачі рейтингу відзначають, що аеропорт буде побудований недалеко від міста Чинчеро, в якому знаходиться кілька пам'ятників епохи інків і церква, побудована в ХVI столітті.</p>
      <p>Між об'єктами, які потрапили до списку в цьому році, буде розділена сума в 1,6 мільйона доларів. Її надали спонсори Всесвітнього фонду захисту пам'яток.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/-LZEVwSBVF8" width="640" height="360" data-service="Youtube" scrolling="no"/>
      </figure>
      <p>Пожежу в Соборі Паризької Богоматері почався 15 квітня. 16 квітня<b> <a href="https://dt.ua/WORLD/pozhezhu-v-notr-dam-de-pari-zagasili-308685_.html">пожежу загасили</a>,</b> на її ліквідацію знадобилося близько 12 годин. У гасінні пожежі брали участь близько 500 пожежників. Дах, шпиль і годинник Нотр-Дам де Парі повністю знищено, несучі конструкції собору пожежникам вдалося врятувати.</p>
      <p>Низка реліквій, які зберігалися в соборі, зокрема терновий вінець Ісуса Христа, вдалося врятувати. Докладніше читайте в матеріалі DT.UA "<b><a href="https://dt.ua/WORLD/pozhezha-v-sobori-parizkoyi-bogomateri-golovne-308669_.html">Пожежа в Соборі Паризької Богоматері: Головне</a></b>".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>