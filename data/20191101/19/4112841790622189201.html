<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76145-Spanielsky-sud-oslobodil-5-muzov-spod-obzaloby-zo-skupinoveho-znasilnenia-pretoze-dievca-bolo-v-bezvedomi-ludia-sa-buria"/>
    <meta property="og:site_name" content="REFRESHER"/>
    <meta property="article:published_time" content="2019-11-01T19:24:00+00:00"/>
    <meta property="og:title" content="Španielsky súd oslobodil 5 mužov spod obžaloby zo skupinového znásilnenia, pretože dievča bolo v bezvedomí, ľudia sa búria"/>
    <meta property="og:description" content="Dievča nemohlo súhlasiť ani nesúhlasiť so sexom. Preto vraj nemohlo byť znásilnené."/>
  </head>
  <body>
    <article>
      <h1>Španielsky súd oslobodil 5 mužov spod obžaloby zo skupinového znásilnenia, pretože dievča bolo v bezvedomí, ľudia sa búria</h1>
      <address><time datetime="2019-11-01T19:24:00+00:00">01 Nov 2019, 19:24</time> by <a rel="author">Timea Krauszová</a></address>
      <p>
        <b>Dievča nemohlo súhlasiť ani nesúhlasiť so sexom. Preto vraj nemohlo byť znásilnené.</b>
      </p>
      <p>Ľudia v Španielsku sa búria voči rozhodnutiu súdu. Ten oslobodil skupinu 5 mužov spod obžaloby zo znásilnenia. Obeťou bolo štrnásťročné dievča, ktoré bolo počas hrozného znásilnenia v bezvedomí. Práve to je dôvodom oslobodenia. Dievča sa totiž nebránilo. Píše o tom <a href="https://www.vice.com/en_us/article/j5y47k/5-men-were-just-acquitted-of-gang-rape-in-spain-because-the-victim-was-unconscious"><b>VICE</b></a>.</p>
      <h3>Mužov odsúdili za sexuálne násilie</h3>
      <p>V Španielsku je sexuálne násilie menej závažný trestný čin ako znásilnenie, s nižšou trestnou sadzbou. Mužov vo veku 18 až 21 rokov odsúdili na <b>10 až 12 rokov vo väzení</b>. Za znásilnenie by im hrozil vyšší trest, 15-20 rokov.</p>
      <related>
        <a href="https://refresher.sk/69889-Znasilnili-ju-no-od-policie-dostala-pokutu-za-klamstvo-Pachatel-znasilnil-dalsich-27-zien-a-az-potom-uverili-ze-neklamala"/>
      </related>
      <p>Súd zamietol obžalobu zo znásilnenia, pretože<b> dievča bolo v bezvedomí, a teda sa nebránilo</b>. Zároveň páchatelia nepoužili násilie ani vyhrážky, čo je súčasťou španielskej definície toho, čo spadá do kategórie znásilnenie.</p>
      <p>Samozrejme, toto rozhodnutie vzbudilo vlnu kritiky. Medzi inými sa ozvala aj starostka Barcelony, ktorá debatu preniesla na Twitter a píše:<i> „Ďalšie poburujúce rozhodnutie patriarchálneho súdnictva, ktoré nechce pochopiť, že len ÁNO znamená ÁNO.“</i>  Dodala tiež, že síce nie je sudkyňou a nevie, koľko rokov si muži zaslúžia byť vo väzení, ale toto je jasné znásilnenie, nie sexuálne násilie.</p>
      <figure>
        <iframe data-src="https://twitter.com/AdaColau/status/1189892857106178048?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Prípad <a href="https://www.vice.com/en_us/article/j5y47k/5-men-were-just-acquitted-of-gang-rape-in-spain-because-the-victim-was-unconscious"><b>VICE</b> </a>a ďalšie <a href="https://www.elperiodico.com/es/sociedad/20191031/condena-manada-manresa-7708728">médiá </a>porovnávajú so známym prípadom skupinového znásilnenia, ktoré nazývajú <i>La Manada</i>, v preklade svorka vlkov. Tiež išlo o piatich mužov, ktorí znásilnili ženu v španielskom meste Pamplona. Súd ich oslobodil spod obžaloby zo znásilnenia a odsúdil ich za sexuálne násilie.</p>
      <p>Tisíce ľudí však vyšli do ulíc protestovať proti neadekvátnym trestom a zle nastavenému zákonu, ktorý vraj netrestá za sexuálne zločiny. <b>Španielsky najvyšší súd napokon pôvodné rozhodnutie zmenil</b> a zvýšil trest pre odsúdených mužov na 15 rokov vo väzení.</p>
      <p>Aktivisti preto pripravujú protest aj proti tomuto rozhodnutiu.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/47537-Obyvatelia-spanielskej-dedinky-si-jeden-den-v-roku-rozlozia-stoly-na-uliciach-aby-sa-spolu-najedli-a-popili-vino"/>
        <a href="https://refresher.sk/39868-Kamaratky-z-Birminghamu-a-Newcastlu-sa-stretli-v-Spanielsku-lebo-letenky-boli-lacnejsie-ako-cesta-vlakom-Zijeme-v-bizarnej-dobe"/>
        <a href="https://refresher.sk/37745-Spanielski-rodicia-strajkuju-proti-domacim-uloham-Cez-vikendy-ich-budu-bojkotovat-a-s-detmi-radsej-stravia-cas-krajsie"/>
        <a href="https://refresher.sk/30645-Spanielsky-komentator-ostal-ocareny-golom-Jaromira-Jagra-ktory-je-stale-vo-forme"/>
        <a href="https://refresher.sk/31193-Europa-ma-svoje-prve-podmorske-muzeum-Netradicne-sochy-vystihuju-dnesnu-dobu-a-vydrzat-maju-stovky-rokov"/>
        <a href="https://refresher.sk/29606-Pribeh-lasky-starych-manzelov-ktori-uz-45-rokov-ziju-osamote-v-opustenej-spanielskej-dedinke-City-ich-neopustili-dodnes"/>
        <a href="https://refresher.sk/60889-Spanielska-transgender-modelka-je-najvacsou-favoritkou-na-vyhru-v-Miss-Universe"/>
        <a href="https://refresher.sk/69271-Najvyssi-vrch-Svedska-uz-nie-je-najvyssi-Vplyvom-globalneho-oteplovania-sa-roztopil"/>
      </related>
    </article>
  </body>
</html>