<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/titulky-ke-vsem-videum-snadno-a-bez-dat-to-je-novinka-od-googlu-39335"/>
    <meta property="og:site_name" content="mobilenet.cz"/>
    <meta property="article:published_time" content="2019-11-01T19:00:00+00:00"/>
    <meta property="og:title" content="Titulky ke všem videům snadno a bez dat. To je novinka od Googlu"/>
    <meta property="og:description" content="Funkce Live Caption přidá titulky k jakémukoliv videu Nejsou zapotřebí žádné datové přenosy Nová funkce je dostupná na Pixelech 4, letos přibudou Pixely 3"/>
  </head>
  <body>
    <article>
      <h1>Titulky ke všem videům snadno a bez dat. To je novinka od Googlu</h1>
      <address><time datetime="2019-11-01T19:00:00+00:00">01 Nov 2019, 19:00</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Funkce Live Caption přidá titulky k jakémukoliv videu <br/>   •  Nejsou zapotřebí žádné datové přenosy <br/>   •  Nová funkce je dostupná na Pixelech 4, letos přibudou Pixely 3</b>
      </p>
      <p>Dnešní doba přeje sledování videí i poslouchání podcastů. V některých chvílích se však nehodí mít puštěný zvuk, abyste nerušili své okolí. Pro tyto účely by se hodily titulky, díky kterým nepřijdete o obsah a nepotřebujete zvuk. Nejnovější studie navíc prokázaly, že dostupnost titulků by mohla prodloužit dobu sledování videa až o 40 %, což je pro autory klíčové. Dnes tak můžete najít podporu titulků v různých aplikacích, avšak vždy vše závisí na tvůrci, zda titulky přiloží. S tím však je od nynějška konec díky Googlu, který uvedl v život přelomovou funkci <a href="https://ai.googleblog.com/2019/10/on-device-captioning-with-live-caption.html">Live Caption</a>.</p>
      <p>Ta přináší možnost zobrazení titulků napříč všemi aplikacemi i samotným systémem. Máte v telefonu uložené video? Pouštíte si oblíbeného autora na sociálních sítích? Ve všech případech si budete moci zapnout titulky. Úkon se provede snadno tlačítkem ztišení hlasitosti a novou ikonkou. Ta zobrazí titulky v reálném čase u jakéhokoliv puštěného videa, navíc bez nutnosti připojení k internetu. Díky tomu je zobrazení titulků okamžité a bezpečnější, neboť se obsah videa nenahrává na server.</p>
      <related>
        <h4>Přečtěte si také</h4>
        <a href="https://mobilenet.cz/clanky/zoom-a-astrofotgrafie-muzete-dostat-s-pomoci-google-camery-do-starsich-pixelu-39292"/>
      </related>
      <p>Nová funkce je samozřejmě nyní k dispozici pouze v anglickém jazyce a výhradně na telefonech <a href="https://mobilenet.cz/katalog/google-pixel-4">Pixel 4</a> a <a href="https://mobilenet.cz/katalog/google-pixel-4-xl">Pixel 4 XL</a>. Ještě do konce roku se podpora rozšíří i na starší <a href="https://mobilenet.cz/katalog/google-pixel-3">Pixely 3</a> a <a href="https://mobilenet.cz/katalog/google-pixel-3-xl">3 XL</a>. Google však slibuje, že se funkce později rozšíří na mnohem více telefonů s operačním systémem Android.</p>
      <related>
        <h4>Související články</h4>
        <a href="https://mobilenet.cz/clanky/konec-benefitu-google-pixelum-4-neda-neomezeny-cloud-pro-fotografie-39194"/>
        <a href="https://mobilenet.cz/clanky/zoom-a-astrofotgrafie-muzete-dostat-s-pomoci-google-camery-do-starsich-pixelu-39292"/>
        <a href="https://mobilenet.cz/clanky/google-4k-videa-s-60-fps-u-pixelu-4-zvazoval-nakonec-od-toho-upustil-39268"/>
        <a href="https://mobilenet.cz/clanky/nove-pixely-4-jiz-znate-videli-jste-je-vsak-i-zevnitr-39258"/>
        <a href="https://mobilenet.cz/clanky/rychle-bezdratove-nabijeni-si-s-pixely-4-uzijete-mnohem-snadneji-39249"/>
        <a href="https://mobilenet.cz/clanky/nove-pixely-4-dorazi-do-cr-v-listopadu-zname-jejich-ceny-39203"/>
      </related>
    </article>
  </body>
</html>