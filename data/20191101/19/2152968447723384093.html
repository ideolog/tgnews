<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/01/dvama-dushi-sa-postradali-pri-ptp-krai-veliko-tyrnovo.428271"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T19:06:00+00:00"/>
    <meta property="og:title" content="Двама души са пострадали при ПТП край Велико Търново"/>
    <meta property="og:description" content="Инцидентът е станал край село Шереметя | Dnes.bg"/>
  </head>
  <body>
    <article>
      <h1>Двама души са пострадали при ПТП край Велико Търново</h1>
      <h2>Инцидентът е станал край село Шереметя</h2>
      <address><time datetime="2019-11-01T19:06:00+00:00">01 Nov 2019, 19:06</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Временно е затруднено движението по главен път София - Варна в района на село Шереметя, заради катастрофа, съобщи за "Фокус" говорителят на ОДМВР - Велико Търново Мариана Христова.</p>
      <p>По първоначална информация в участъка между Велико Търново и село Шереметя са се ударили два леки автомобила. Пострадали са водачът на единия автомобил и пътничка в другото превозно средство. Двамата са откарани в Спешна помощ - Велико Търново, като състоянието им тепърва ще се изяснява.</p>
      <p>Екипи на Пътна полиция регулират движението в района на катастрофата, като преминаването на автомобилите се осъществява в едната лента.</p>
      <p>Товарните автомобили над 12 тона се отклоняват по обходен маршрут през Лясковец - Г. Оряховица - Първомайци - Самоводене и Велико Търново, заради катастрофа на пътя София - Варна, в участъка между В. Търново и с. Шереметя. Преминаването на останалите автомобили в района на катастрофата се осъществява в едната лента.</p>
      <p>Откараният в Спешна помощ мъж е освободен, изяснява се състоянието на пътничката от другия автомобил.<br/> </p>
    </article>
  </body>
</html>