<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/spetskor_strany_podala_zayavu_pro_zlochyn_za_zayavy_ostapa_drozdova_pro_1681883"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T19:09:00+00:00"/>
    <meta property="og:title" content="Спецкор &quot;Страни&quot; подала заяву про злочин за заяви Остапа Дроздова про жителів Донбасу"/>
    <meta property="og:description" content="Спеціальний кореспондент &quot;Страни&quot; і блогер Олеся Медведєва, як і обіцяла, подала заяву про вчинення злочину проти телеведучого Остапа Дроздова за його висловлювання, що принижують жителів Донбасу."/>
  </head>
  <body>
    <article>
      <h1>Спецкор "Страни" подала заяву про злочин за заяви Остапа Дроздова про жителів Донбасу</h1>
      <address>
        <time datetime="2019-11-01T19:09:00+00:00">01 Nov 2019, 19:09</time>
      </address>
      <p>
        <b>Спеціальний кореспондент "Страни" і блогер Олеся Медведєва, як і обіцяла, подала заяву про вчинення злочину проти телеведучого Остапа Дроздова за його висловлювання, що принижують жителів Донбасу.</b>
      </p>
      <p>Про це <a href="https://strana.ua/news/231192-olesja-medvedeva-podala-zajavlenie-na-zhurnalista-drozdova-za-khamstvo-v-otnoshenii-zhitelej-donbassa.html">інформує</a> Страна.ua.</p>
      <figure>
        <iframe src="https://www.youtube.com/embed/GaTsoHV3O7c" width="640" height="360" data-service="Youtube" scrolling="no"/>
      </figure>
      <p>"Отже, друзі, у нас вже є зареєстрована заява проти Остапа Дроздова за розпалювання ненависті", – повідомила Олеся Медведєва, показавши саму заяву.</p>
      <p>Документ був зареєстрований 1 листопада в Головному управлінні Національної поліції в місті Києві.</p>
      <figure>
        <img src="https://zik.ua/gallery/photo/2/other/2_1162915501.jpg"/>
        <figcaption>Страна.ua</figcaption>
      </figure>
      <p>Олеся Медведєва повідомила, що супроводжувати цю справу буде юрист компанії "Могильницький та партнери" Антон Журавель. За словами юриста, заяву було подано в порядку ст. 214 Кримінально-процесуального кодексу про вчинення злочину громадянином Остапом Дроздовим.</p>
      <p>"Йдеться про події, які відбулися 26 жовтня 2019 року, а саме, висловлювання Остапа Дроздова в ефірі теле- і радіопрограми "Рандеву"на "5 каналі", – уточнив Антон Журавель.</p>
      <p>Антон Журавель каже, що ці дії Дроздова сторона позивача оцінює як злочин, що кваліфікується за ст. 161 ч. 3 КК України, тобто такий, який було скоєно організованою групою у вигляді розпалювання ненависті, національної ворожнечі, приниження честі і гідності громадян.</p>
      <p>Олеся Медведєва говорить, що мета подачі заяви в поліцію не тільки домогтися покарання для Остапа Дроздова за розпалювання ненависті до жителів Донбасу, а й привернути увагу суспільства що до неприпустимості подібних заяв, які стали, на жаль, нормою в останні п’ять років.</p>
      <p>"Ми вибрали нового президента, у нас новий парламент, новий Кабінет Міністрів, силові структури. І ми сподіваємося, що нарешті закони України запрацюють, ми сподіваємося, що на законодавчому рівні за допомогою силових структур та правоохоронних органів люди, які несуть агресію, які розпалюють ворожнечу, принижують громадян України, понесуть покарання", – резюмувала вона.</p>
      <p>Нагадаємо, 26 жовтня журналіст і колишній телеведучий ZIK прийшов на програму "Рандеву" з Яніною Соколовою. Після перегляду ролика з "ДНР", де місцеві жителі заявляли, що хочуть жити з Росією, Дроздов нагадав, що раніше він захищав сепаратистів і намагався "влізти їм голову". Але потім передумав.</p>
      <p>"Звичайно, я в дитинстві любив ходити в зоопарк і дивитися, як себе ведуть особливо в відділі парнокопитних. Але я вже переріс цю справу і для себе всі крапки на "і" розставив", – пояснив свою еволюцію Дроздов.</p>
      <p>Він також висловив пропозицію позбавити всіх жителів непідконтрольних територій українського громадянства.</p>
      <p>Також журналіст дав ряд характеристик жителям Донбасу. "До певної міри це страшні люди... Я стверджую, що Донбас за своєю громадянською свідомістю найгірший. Вони в тому "ДНР" і "ЛНР", крім "Раші тудей" і Скабеєвої, нічого не слухають. Це, в принципі, пропащі люди", – заявив журналіст.</p>
      <related>
        <h4>читайте також</h4>
        <a href="https://zik.ua/news/2019/11/01/u_zolotomu_zavershylosya_rozvedennya_viysk_1681879"/>
        <a href="https://zik.ua/news/2019/11/01/ukrzaliznytsya_planuie_zbuduvaty_novu_gilku_na_donbasi_1681649"/>
        <a href="https://zik.ua/news/2019/11/01/nzf_perekydayut_na_peredovu_tanky_ta_gvozdyky__rozvidka_1681531"/>
        <a href="https://zik.ua/news/2019/10/29/shufrych_pro_zayavu_drozdova_bez_lyudey_terytorii_ne_povertayut_1679165"/>
      </related>
    </article>
  </body>
</html>