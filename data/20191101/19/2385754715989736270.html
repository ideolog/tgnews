<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595332/o-giouritsa-prsir-sto-stoxastro-tou-olympiakou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T19:27:00+00:00"/>
    <meta property="og:title" content="Ο Γιούριτσα Πρσιρ στο στόχαστρο του Ολυμπιακού!"/>
    <meta property="og:description" content="Σύμφωνα με πληροφορίες του sportfm.gr από την Κροατία, ο Ολυμπιακός έχει ρωτήσει για τον 19χρονο ταλαντούχο χαφ της β’ ομάδας της Χάιντουκ Σπλιτ, Γιούριτσα..."/>
  </head>
  <body>
    <article>
      <h1>Ο Γιούριτσα Πρσιρ στο στόχαστρο του Ολυμπιακού!</h1>
      <address><time datetime="2019-11-01T19:27:00+00:00">01 Nov 2019, 19:27</time> by <a rel="author">Sigmalivesports</a></address>
      <p>Σύμφωνα με πληροφορίες του sportfm.gr από την Κροατία, ο Ολυμπιακός έχει ρωτήσει για τον 19χρονο ταλαντούχο χαφ της β’ ομάδας της Χάιντουκ Σπλιτ, Γιούριτσα Πρσιρ.<br/> <br/>Τα τελευταία χρόνια, ο Ολυμπιακός αρέσκεται στο να επενδύει σε νεαρούς ποδοσφαιριστές. Ο Καμαρά, ο Σισέ, ο Ραντζέλοβιτς, ο Κωστή αλλά και οι Κάιπερς, Κεϊτά και Φοντέ Καμαρά είναι μερικά -μικρά- παραδείγματα.<br/> <br/>Και φαίνεται πως οι Πειραιώτες συνεχίζουν την ίδια τακτική. Σύμφωνα με πληροφορίες του sportfm.gr από την Κροατία, ο Ολυμπιακός φέρεται να εξετάζει την περίπτωση του ταλαντούχου μέσου της β’ ομάδα της Χάιντουκ Σπλιτ, Γιούριτσα Πρσιρ.<br/> <br/>Πρόκειται για 19χρονο χαφ, ο οποίος έχει ξεκινήσει εντυπωσιακά τη σεζόν μετρώντας 4 γκολ και 2 ασίστ σε 10 αναμετρήσεις με την δεύτερη ομάδα. Μάλιστα, οι πληροφορίες του sportfm.gr αναφέρουν πως άνθρωπος των «ερυθρολεύκων» έχουν μιλήσει με τον Κρέσιμιρ Γκογιούν. Επίσης, είναι διεθνής με τις μικρές ομάδες της Κροατίας.Ο Κρέσιμιρ Γκοργιούν γνωρίζει άριστα τον ποδοσφαιριστή καθώς μέχρι προ τριών μηνών ήταν στις ακαδημίες της Χάιντουκ, ενώ τα περασμένα χρόνια έχει εργαστεί επίσης ως τεχνικός διευθυντής στις ακαδημίες της Ντινάμο Ζάγκρεμπ, όπου βρισκόταν ο Γιούριτσα Πρσιρ μέχρι μέχρι και πέρυσι!<br/> <br/>Το... feedback και το scouting report που έχουν πάρει οι Πειραιώτες είναι εξαιρετικό από τον Γκογιούν και μένει να φανεί εάν θα προχωρήσουν την περίπτωσή του.<br/> <br/>Όσον αφορά τα χαρακτηριστικά του ποδοσφαιριστή, διακρίνεται για την πολύ καλή πρώτη του επαφή με την μπάλα, έχει καλή τεχνική, διορατικότητα στο παιχνίδι του αλλά και επιτάχυνση.<br/> <br/>sport-fm.gr</p>
    </article>
  </body>
</html>