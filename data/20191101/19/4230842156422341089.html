<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191101-pishla-za-grybamy-na-lvivshhyni-pensionerka-probula-v-lisi-dvi-doby-bez-yizhi-ta-vody/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T19:47:20+00:00"/>
    <meta property="og:title" content="Пішла за грибами: на Львівщині пенсіонерка пробула в лісі дві доби без їжі та води"/>
    <meta property="og:description" content="На Львівщині 85-річна пенсіонерка дві доби провела у лісі, коли пішла збирати гриби."/>
  </head>
  <body>
    <article>
      <h1>Пішла за грибами: на Львівщині пенсіонерка пробула в лісі дві доби без їжі та води</h1>
      <address>
        <time datetime="2019-11-01T19:47:20+00:00">01 Nov 2019, 19:47</time>
      </address>
      <p>На Львівщині 85-річна пенсіонерка дві доби провела у лісі, коли пішла збирати гриби.</p>
      <p>Через мізерну пенсію 85-річна жителька Львівщини заробляє на життя збиранням грибів у лісі. Того дня пенсіонерка як завжди взяла два своїх відерка та пішла на тихий промисел у сусідній ліс.</p>
      <p>Коли настали сутінки, то вона попередила доньку, що запізниться, пояснивши це тим, що повинна занести гриби знайомій.</p>
      <p>Вранці донька знову зателефонувала матері, але та відповіла їй, що залишилася на ночівлю в друзів.</p>
      <p>Як виявилось, старенька соромилася зізнатися, що заблукала.</p>
      <p><b>Читайте:</b> <a href="https://fakty.com.ua/ua/lifestyle/zdorove/20191031-otruyennya-grybamy-symptomy-ta-yak-nadaty-pershu-dopomogu/">Отруєння грибами: симптоми та як надати першу допомогу</a></p>
      <p>Без води та їжі пенсіонерка пробула у дрімучому лісі дві доби. Її шукали протягом п’яти годин, тримаючи зв’язок за допомогою телефонів.</p>
      <p>Знайшли стареньку за 25 кілометрів від дому в жахливому стані. Вона не могла навіть йти.</p>
      <p>Але пенсіонерка зізнається, як тільки їй стане краще, то знову піде за грибами.</p>
      <figure>
        <iframe src="https://www.youtube.com/embed/LUwBO2vCOvA" width="560" height="315" data-service="Youtube" scrolling="no"/>
      </figure>
      <p>До слова, раніше Факти ICTV писали про те, що грибники натрапили на містичний будинок у лісі під Києвом.</p>
    </article>
  </body>
</html>