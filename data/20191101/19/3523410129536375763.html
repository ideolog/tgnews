<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637387/%D9%84%D8%A8%D9%86%D8%A7%D9%86%DB%8C%E2%80%8C%D9%87%D8%A7-%D8%A8%D8%A7-%D9%87%D9%88%D8%B4%DB%8C%D8%A7%D8%B1%DB%8C-%D8%AA%D9%88%D8%B7%D8%A6%D9%87-%D8%AC%D9%86%DA%AF-%D8%AF%D8%A7%D8%AE%D9%84%DB%8C-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF%D9%86%D8%AF-%D9%85%D9%82%D8%A7%D9%88%D9%85%D8%AA-%D8%A8%D8%A7-%D9%82%D8%AF%D8%B1%D8%AA-%D8%A8%D9%87-%D9%85%D8%B3%DB%8C%D8%B1-%D8%AE%D9%88%D8%AF-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T19:37:00+00:00"/>
    <meta property="og:title" content="لبنانی‌ها با هوشیاری توطئه جنگ داخلی را خنثی کردند/ مقاومت با قدرت به مسیر خود ادامه می‌دهد"/>
    <meta property="og:description" content="دبیرکل حزب الله لبنان تاکید کرد لبنانی‌ها به لطف بیداری و آگاهی خود توانستند برخی طرح‌ها را که هدف از آن بحرانی کردن اوضاع و رساندن آن به سطح درگیری داخلی بود، خنثی کنند."/>
  </head>
  <body>
    <article>
      <h1>
        <a href="https://www.bultannews.com/fa/news/637387/%D9%84%D8%A8%D9%86%D8%A7%D9%86%DB%8C%E2%80%8C%D9%87%D8%A7-%D8%A8%D8%A7-%D9%87%D9%88%D8%B4%DB%8C%D8%A7%D8%B1%DB%8C-%D8%AA%D9%88%D8%B7%D8%A6%D9%87-%D8%AC%D9%86%DA%AF-%D8%AF%D8%A7%D8%AE%D9%84%DB%8C-%D8%B1%D8%A7-%D8%AE%D9%86%D8%AB%DB%8C-%DA%A9%D8%B1%D8%AF%D9%86%D8%AF-%D9%85%D9%82%D8%A7%D9%88%D9%85%D8%AA-%D8%A8%D8%A7-%D9%82%D8%AF%D8%B1%D8%AA-%D8%A8%D9%87-%D9%85%D8%B3%DB%8C%D8%B1-%D8%AE%D9%88%D8%AF-%D8%A7%D8%AF%D8%A7%D9%85%D9%87-%D9%85%DB%8C%E2%80%8C%D8%AF%D9%87%D8%AF">لبنانی‌ها با هوشیاری توطئه جنگ داخلی را خنثی کردند/ مقاومت با قدرت به مسیر خود ادامه می‌دهد</a>
      </h1>
      <h2>دبیرکل حزب الله لبنان تاکید کرد لبنانی‌ها به لطف بیداری و آگاهی خود توانستند برخی طرح‌ها را که هدف از آن بحرانی کردن اوضاع و رساندن آن به سطح درگیری داخلی بود، خنثی کنند.</h2>
      <address><time datetime="2019-11-01T19:37:00+00:00">01 Nov 2019, 19:37</time> by <a rel="author">بولتن نیوز | bultannews.com</a></address>
      <p><b>گروه بین الملل:</b> این سخنرانی به مناسبت هفتمین روز درگذشت علامه آیت الله سید جعفر مرتضی العاملی در مجتمع «المجتبی» علیه السلام آغاز شده است که طی آن دبیرکل<b> حزب الله</b> درباره استعفای دولت <b>لبنان</b> و اوضاع سیاسی حاکم و چشم اندازهای مرحله آینده سخن خواهد گفت.</p>
      <p> </p>
      <p>به گزارش بولتن نیوز، مهمترین محورهای سخنرانی <b>سید حسن نصرالله</b> :</p>
      <p> </p>
      <p>سید جعفر مرتضی عمر مبارک خود را در راه تربیت و پرورش طلاب علوم دینی و تاسیس تعداد قابل توجهی از حوزه‌های علمیه سپری کرد.</p>
      <p> </p>
      <p>سید جعفر مرتضی با هدف فعالیت‌های تبلیغاتی و جهادی به جبهه‌های نبرد می‌رفت و همواره از مقاومت حمایت می‌کرد.</p>
      <p> </p>
      <p>ما وقتی برخی عبارت‌هایی را بیان می‌کنیم، برخی رسانه‌ها به تحریف آن به شکل کاملا مغایر با اصل سخنان دست می‌زنند که شاهد چنین مسئله‌ای در خلال تظاهرات در لبنان بودیم.</p>
      <p> </p>
      <p>پس از گذشت دو هفته از آغاز تظاهرات و حوادثی که رخ داد، باید ، برخی نکات مثبت را مورد توجه قرار دهیم.</p>
      <p> </p>
      <p>لبنانی‌ها به لطف بیداری و آگاهی خود توانستند برخی طرح‌ها را که هدف از آن بحرانی کردن اوضاع و رساندن آن به سطح درگیری داخلی بود، خنثی کنند.</p>
      <p> </p>
      <p>بر اساس اطلاعات هیچ شکی نیست که برخی به دنبال کشاندن امور به سمت درگیری بودند.</p>
      <p> </p>
      <p>کسانی که دنبال کشاندن کشور به سمت هرج و مرج و درگیری بودند، با قدرت در صحنه حضور داشتند، حجم فحاشی و ناسزاگویی بی سابقه‌ای در تاریخ لبنان را شاهد بودیم که هدف از آن بحرانی کردن جامعه از طریق اقدامات تحریک آمیز و رسیدن به سطح درگیری بود.</p>
      <p> </p>
      <p>شاهد ناسزاگویی و تعدی به شهروندان و خبرنگاران شبکه‌های خبری بودیم.</p>
      <p> </p>
      <p>کسانی که بر موج تظاهرات سوار شدند، به دنبال بهره‌برداری سیاسی و به تعطیلی کشاندن کشور به خاطر منافع سیاسی بودند.</p>
      <p> </p>
      <p>آنچه مانع هرج و مرج شد، سطح آگاهی و هوشیاری و نظم و بصیرتی بود که بسیاری از لبنانی‌ها در خیلی از مناطق به آن آراسته بودند.</p>
      <p> </p>
      <p>برخی حوادثی که رخ داد، در برابر نظم و  انضباطی که به وجود آمد، ناچیز بود، برخی از جامعه محافظت کرده و مانع رسیدن به حالت درگیری شدند.</p>
      <p> </p>
      <p>هر کس به  دنبال  ادامه تظاهرات است، آن را ارج نهاده و به آنها احترام می‌گذاریم و میان آنها و کسانی که به  دنبال موج سواری هستند، تفاوت قائل می‌شویم، اما باید این تحرکات سالم وپاک باقی بماند.</p>
      <p> </p>
      <p>هر کس که می‌خواهد اوضاع را به سمت درگیری داخلی سوق دهد، باید با صبر و حوصله با آن مقابله کرده بدون اینکه تمایلات و اهدافش را محقق کنیم.</p>
      <p> </p>
      <p>قدرت این جنبش در عبور از طوایف بود و امروز هم نباید به سمت طایفه‌گری برود، بلکه باید بر موارد مثبت این جنبش تکیه کنیم.</p>
      <p> </p>
      <p>تمام هم و  غم و دغدغه ما طی دو هفته گذشته که همچنان هم دغدغه ما است، این است که از افتادن کشور در وضعیت خلاء و هرج و مرج جلوگیری کنیم.</p>
      <p> </p>
      <p>ما بر روی لبه شمشیر حرکت می‌کردیم، از یک طرف جنبش وخواسته‌های بر حقی و فساد در قدرت وجود داشت و از سوی دیگر وضعیت خطرناکی وجود داشت که کشور را به سمت خلاء سیاسی و مالی سوق می‌داد.</p>
      <p> </p>
      <p>ما هرگز بر موج تظاهرات سوار نشدیم و آن را به سمت و سویی سوق ندادیم، بلکه با مسئولیت‌پذیری برای جلوگیری از بروز هرج و مرج در کشور عمل کردیم.</p>
      <p> </p>
      <p>دولت در حالی استعفا کرد که ما خواهان آن نبودیم، نخست وزیر دلایلی برای استعفا داشت و از جمله پیامدهای این استعفا، تعلیق بسته اصلاحات بود.</p>
      <p> </p>
      <p>برخی خواهان تعدیل کابینه بودند،‌ولی ما گفتیم این مسئله سبب افزایش احساسات خشم صرف نظر از اینکه چه کسی در تعدیل مورد هدف است، خواهد شد.</p>
      <p> </p>
      <p>کشور متعلق به همه است و همه باید با مسئولیت‌پذیری عمل کنند.</p>
      <p> </p>
      <p>همه را به گفت‌وگو میان تمام گروه‌ها و فراکسیون‌های سیاسی و تظاهرات کنندگان  دعوت می‌کنیم.</p>
      <p> </p>
      <p>دولت جدید باید به خواسته‌های مردم توجه کند و به اعتمادسازی میان مردم و حاکمیت اقدام کند.</p>
      <p> </p>
      <p>باید از نقش آمریکایی سخن گفت که مانع خروج لبنان از وضعیت کنونی‌اش می‌شود.</p>
      <p> </p>
      <p>خواهان دولت حاکمیتی با حضور همه طیف‌ها هستیم که نقش ملی ایفا کنند و هیچ کدام با سفارت آمریکا و دیگر  مراکز برای تصمیم‌گیری ارتباط نداشته باشند.</p>
      <p> </p>
      <p>ما اطمینان داریم که منطق و تجارب و توانمندی‌ها و ابتکاری که لبنانی‌ها دارند به آنها برای خروج از بحران کمک می‌کنند.</p>
      <p> </p>
      <p>آنچه در جنوب شاهد بودیم و رزمندگان مقاومت با یک پهپاد اسرائیلی مقابله کنند، مسئله‌ای طبیعی و عادی بود.</p>
      <p> </p>
      <p>ما معادله خود را تکمیل می‌کنیم و بخشی از فعالیت ما، پاکسازی و ایمن سازی فضاهای لبنان در برابر تجاوزات اسرائیل است و این شیوه ادامه خواهد یافت.</p>
      <p> </p>
      <p>هیچ بحث و جدلی درباره مقاومت وجود ندارد، مقاومت بسیار قدرتمند است و به دور از تحولات داخلی و منطقه‌ای به فعالیت خود ادامه می‌دهد.</p>
      <p> </p>
      <p>دشمن گمان می‌کرد که مقاومت هرگز جرات استفاده از سلاح کیفی و منحصر به فرد برای مقابله با دشمن را نخواهد داشت، درحالی که مقاومت جسور است و تحت تاثیر هیچ چیزی قرار نمی‌گیرد.</p>
      <p> </p>
      <p>انتهای پیام/#</p>
    </article>
  </body>
</html>