<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/blizo-103-000-shche-glasuvat-v-obshchina-sliven-405607.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T19:27:52+00:00"/>
    <meta property="og:title" content="Близо 103 000 ще гласуват в община Сливен"/>
    <meta property="og:description" content="Няма промяна в броя на избирателните секции в общината"/>
  </head>
  <body>
    <article>
      <h1>Близо 103 000 ще гласуват в община Сливен</h1>
      <address><time datetime="2019-11-01T19:27:52+00:00">01 Nov 2019, 19:27</time> by <a rel="author">Стандарт</a></address>
      <p>На балотажа в неделя в община Сливен правото си на глас ще могат да упражнят 102 704 души. Втори тур на местните избори ще се проведе в град Сливен и седем села в общината, съобщи говорителят на ОИК Сливен Стелли Стефанова. Балотаж за избор на кмет на община ще има и в град Твърдица.</p>
      <p>Няма промяна в броя на избирателните секции в общината. Те остават 187, с една подвижна, допълнително разкритите в трите болници, дома за стари хора и следствения арест, каза Стефанова. Утре предстои 120 хиляди бюлетини да бъдат разпределени във всички избирателни секции.</p>
      <p>„Преди обяд ще се раздават по селата. След обяд в 14.30 в зала „Май“ за градските секции. Втори тур ще произвеждаме за кмет на община Сливен, както и за седем села – Бяла, Драгоданово, Калояново, Крушаре, Самуилово, Сотиря и Тополчане“, допълни Стефанова.</p>
      <p>В областта балотажи ще се проведат град Шивачево и село Сборище, община Твърдица, в котленските села Жеравна и Ябланово и в новозагорското село Еленово.</p>
    </article>
  </body>
</html>