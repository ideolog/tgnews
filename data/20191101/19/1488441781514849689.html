<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/finalmente-anche-google-podcast-si-aggiorna-al-material-design-solo-beta-foto-677504/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T19:06:06+00:00"/>
    <meta property="og:title" content="Finalmente anche Google Podcast si aggiorna al nuovo Material Design, ma solo per chi è in beta (foto)"/>
    <meta property="og:description" content="La stragrande maggioranza dei servizi e delle app del vasto ecosistema di Google sono state aggiornate agli ultimi canoni della..."/>
  </head>
  <body>
    <article>
      <h1>Finalmente anche Google Podcast si aggiorna al nuovo Material Design, ma solo per chi è in beta (foto)</h1>
      <address><time datetime="2019-11-01T19:06:06+00:00">01 Nov 2019, 19:06</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>La stragrande maggioranza dei servizi e delle app del vasto ecosistema di <a href="https://www.androidworld.it/tag/google/">Google</a> sono state aggiornate agli ultimi canoni della nuova versione del <a href="https://www.androidworld.it/tag/material-design/">Material Design</a> a cavallo del <b>periodo 2018-prima metà del 2019</b>. Eppure ce n’è ancora qualcuno che giaceva dimenticato, come <a href="https://www.androidworld.it/tag/google-podcasts/">Google Podcast</a>. Oggi la piattaforma per l’ascolto dei podcast creata da BigG riceve finalmente una <b>rinnovata estetica senza reali cambiamenti a livello funzionale</b>.</p>
      <p>Il servizio è accessibile <b>sia tramite un’app disponibile separatamente che all’interno dell’applicazione Google</b>. In particolare gli utenti iscritti al <b>canale beta</b> di quest’ultima (versione 10.82) stanno ricevendo il nuovo design. Sin dall’apertura il servizio si mostra nella sua nuova veste totalmente candida e caratterizzata dai tipici angoli smussati. Le uniche novità che sembra siano state aggiunte è la possibilità di<b> condividere rapidamente un podcast o segnarlo come “già ascoltato”</b>.</p>
      <p>Potete osservare la nuova grafica nelle schermate riportate nella galleria qui sotto. <b>Se volete iscrivervi al canale beta</b> vi basta un semplice click sull’<a href="https://play.google.com/apps/testing/com.google.android.googlequicksearchbox/join">apposita pagina del Play Store</a>, invece per scaricare l’app potete approfittare del badge di seguito.</p>
      <p>
        <a href="https://play.google.com/store/apps/details?id=com.google.android.apps.podcasts">Disponibile su Google Play</a>
      </p>
      <p>Via: <a href="https://9to5google.com/2019/10/31/google-podcasts-material-theme-player/">9To5Google</a></p>
    </article>
  </body>
</html>