<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118762-ssp-u-fabrici-namenska-lucani-od-radnika-traze-da-potpisu-tuzbu-protiv-blica-i-danasa?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T19:40:03+00:00"/>
    <meta property="og:title" content="SSP: U fabrici Namenska Lučani od radnika traže da potpišu tužbu protiv Blica i Danasa"/>
    <meta property="og:description" content="Stranka slobode i pravde (SSP) saopštila je danas da je u fabrici MB Namenska u Lučanima u toku nova &quot;akcija zloupotrebe radnika&quot; jer se od njih traži da potpišu tužbu protiv listova Danas i Blic zbog izveštavanja o dešavanjima u toj fabrici i postupka protiv direktora Radoša Milovanovića.Kako se navodi u saopštenju SSP-a, zaposleni u Namenskoj su javili SSP-u da predsednik sindikata fabrike Zoran Babić, radnik i lokalni funkcioner Srpske napredne stranke (SNS) Slobodan Nešovanović i portparolka Milka Božić sprovode akciju potpisivanja radnika za tužbu protiv tih listova, a spisak potpisa se potom dostavlja na uvid direktoru.&quot;Radnicima su najpre kazali da neće imati nikakve troškove tužbe, da bi ih sada obavestili da će ipak morati da plate po oko 4.000 dinara za tužbene takse, ali uz obećanje da će svako od njih od tuženih listova zaraditi po 50.000 dinara na ime naknade štete&quot;, piše u saopštenju SSP-a.SSP je ocenila da je to &quot;još jedan pokušaj&quot; Milovanovića da se &quot;sakrije iza radnika&quot;, kao što je to učinio…"/>
  </head>
  <body>
    <article>
      <h1>SSP: U fabrici Namenska Lučani od radnika traže da potpišu tužbu protiv Blica i Danasa</h1>
      <address>
        <time datetime="2019-11-01T19:40:03+00:00">01 Nov 2019, 19:40</time>
      </address>
      <slideshow>
        <figure>
          <img src="https://static.beta.rs/thumbs/Beta-cs5w7mhp31.371x371.jpg"/>
        </figure>
        <figure>
          <img src="https://static.beta.rs/thumbs/Beta-rq7hhqwgw9.644x371.jpg"/>
        </figure>
      </slideshow>
      <p><b>Stranka slobode i pravde (SSP) saopštila je danas da je u fabrici MB Namenska u Lučanima u toku nova "akcija zloupotrebe radnika" jer se od njih traži da potpišu tužbu protiv listova Danas i Blic zbog izveštavanja o dešavanjima u toj fabrici i postupka protiv direktora Radoša Milovanovića.</b><br/><br/>Kako se navodi u saopštenju SSP-a, zaposleni u Namenskoj su javili SSP-u da predsednik sindikata fabrike Zoran Babić, radnik i lokalni funkcioner Srpske napredne stranke (SNS) Slobodan Nešovanović i portparolka Milka Božić sprovode akciju potpisivanja radnika za tužbu protiv tih listova, a spisak potpisa se potom dostavlja na uvid direktoru.<br/><br/>"Radnicima su najpre kazali da neće imati nikakve troškove tužbe, da bi ih sada obavestili da će ipak morati da plate po oko 4.000 dinara za tužbene takse, ali uz obećanje da će svako od njih od tuženih listova zaraditi po 50.000 dinara na ime naknade štete", piše u saopštenju SSP-a.<br/><br/>SSP je ocenila da je to "još jedan pokušaj" Milovanovića da se "sakrije iza radnika", kao što je to učinio na sudjenju kada ih je "primorao da dodju i da mu kliču, a da vredjaju porodicu poginulog kolege Milomira Milivojevića".<br/><br/>SSP zahteva da se "momentalno prestane" sa akcijama zloupotrebe radnika MB Namenska Lučani i pritiska na medije koji su kritički izveštavali o dešavanjima u fabrici.</p>
    </article>
  </body>
</html>