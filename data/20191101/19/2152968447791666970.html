<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/01/dvama-arestuvani-vyv-vietnam-zaradi-kamiona-s-39-jertvi.428262"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T19:12:00+00:00"/>
    <meta property="og:title" content="Двама арестувани във Виетнам заради камиона с 39 жертви"/>
    <meta property="og:description" content="Те били част от груа за трафик на хора | Dnes.bg"/>
  </head>
  <body>
    <article>
      <h1>Двама арестувани във Виетнам заради камиона с 39 жертви</h1>
      <h2>Те били част от груа за трафик на хора</h2>
      <address><time datetime="2019-11-01T19:12:00+00:00">01 Nov 2019, 19:12</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>Виетнамската полиция арестува двама души за трафик на хора във връзка със смъртта на 39 мигранти, чиито тела бяха намерени в камион във Великобритания, като се предполага, че повечeто от тях са виетнамски граждани, предава AFP, цитирана от агенция "Фокус".</p>
      <related>
        <a href="https://www.dnes.bg/world/2019/10/29/vip-propusk-za-50-000-za-vietnamci-vyv-velikobritaniia.427838"/>
      </related>
      <p>Информацията идва, след като британската полиция арестува четирима души заради трагедията и сега издирва двама братя от Северна Ирландия, които имат връзки с бизнеса с автомобилни превози и корабоплаването.<br/>Първоначално жертвите са били идентифицирани от британската полиция като китайски граждани, но сега се смята, че повечето са виетнамци, след като семейства в Централен Виетнам казаха, че техните близки са изчезнали и нямат връзка с тях.</p>
      <p>Виетнам заяви, че в петък са арестувани двама души заради предполагаемо участие в случая, което е разкрило опасностите от незаконния трафик на хора от Виетнам до Европа.</p>
      <p>Много от предполагаемите жертви произхождат от провинция Ха Тин, където полицията арестува двама души във връзка със "случая на 39 загинали, намерени в контейнер на камион във Великобритания", се казва в петъчно изявление на уебсайта на полицията в Ха Тин в Централен Виетнам .</p>
      <p>Те са обвинени в "организиране и посредничество за други хора да заминат в чужбина и да останат там нелегално", се казва в доклада.</p>
    </article>
  </body>
</html>