<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/vaticano-indaga-su-ospedale-bambino-gesu-nel-mirino-gestione-di-ruggero-parrotto/1944457/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T19:49:24+00:00"/>
    <meta property="og:title" content="Vaticano indaga su ospedale Bambino Gesù?/ “Nel mirino gestione di Ruggero Parrotto”"/>
    <meta property="og:description" content="Vaticano, inchiesta su ospedale Bambino Gesù? “Nel mirino gestione del direttore generale Ruggero Parrotto”, rivela La Verità che riporta l'indiscrezione."/>
  </head>
  <body>
    <article>
      <h1>Vaticano indaga su ospedale Bambino Gesù?/ “Nel mirino gestione di Ruggero Parrotto”</h1>
      <h2>Vaticano, sta per partire inchiesta sull’ospedale Bambino Gesù? “Nel mirino la gestione del direttore generale Ruggero Parrotto”, rivela La Verità che riporta l’indiscrezione</h2>
      <address><time datetime="2019-11-01T19:49:24+00:00">01 Nov 2019, 19:49</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Un’altra bomba sta per scoppiare in <a href="https://www.ilsussidiario.net/news/gianluigi-nuzzi-vaticano-sta-per-fallire-nuovo-libro-su-crac-finanze-e-caso-vigano/1939837/"><b>Vaticano</b></a>? Starebbe partendo un’azione penale per corruzione riguardo la gestione dell’<b>ospedale Bambino Gesù</b>. La notizia è stata lanciata da La Verità, secondo cui si stanno allargando le inchieste in Vaticano dopo che la polizia pontificia ha cominciato a indagare sulla gestione della segreteria di Stato e le operazioni finanziarie di monsignor <b>Angelo Becciu</b>. Il quotidiano spiega che il promotore di giustizia di San Pietro starebbe ragionando anche su reati di peculato, truffa e appropriazione indebita in merito alla gestione dell’ospedale già travolto dalle indagini della Procura di Roma e del Vaticano. <b>Papa Francesco</b> nel 2015 decise con l’attuale segretario Pietro Parolin di nominare <b>Mariella Enoc</b> alla presidenza dell’ospedale pediatrico. Ma da oltre un anno la situazione al Bambino Gesù ha cominciato a destare le preoccupazioni della Santa Sede per alcuni investimenti immobiliari e per i conti traballanti. Questa nuova inchiesta, secondo La Verità, metterebbe nel mirino la gestione del direttore generale <b>Ruggero Parrotto</b>, considerato molto vicino a <a href="https://www.ilsussidiario.net/news/vatileaks-nuzzi-becciu-e-parolin-divisi-da-un-partito-di-ex/1943336/"><b>Pietro Parolin</b></a>.</p>
      <h4>VATICANO INDAGA SU OSPEDALE BAMBINO GESÙ? “NEL MIRINO GESTIONE DI RUGGERO PARROTTO”</h4>
      <p>La presidente <b>Mariella Enoc</b> ha difeso le sue scelte in questi anni, ma qualcosa si è incrinato lo scorso 24 luglio. Il bilancio consolidato non è stato reso pubblico e, secondo indiscrezioni riportate da La Verità, il saldo positivo sarebbe stato raggiunto solo dopo aver attinto 50 milioni di euro da un tesoretto dove ci sarebbero i Tfr dei dipendenti dell’ospedale. Senza questa operazione il rosso sarebbe stato di 33 milioni di euro. Dopo quel Cda è saltata la poltrona di <b>Ruggero Parrotto</b>, rimosso poi anche dall’Idi. Gli investigatori del <b>Vaticano</b> ora starebbero cercando di fare chiarezza sulle relazioni tra <b>Angelo Becciu</b> e il <b>Bambino Gesù</b>, ma anche sulle società di consulenza usate dall’Apsa per le operazioni immobiliari. A questo si aggiunge, secondo La Verità, un altro dettaglio su cui si vuole fare luce. I rapporti trascorsi tra il ministero della Sanità quando era diretto da <b>Beatrice Lorenzin</b> e il Bambino Gesù. <b>Emanuele Calvario</b>, ex segretario particolare del ministro, ora responsabile delle partnership e dei programmi di innovazione sociale presso l’ospedale, sarebbe il punto di collegamento. Ogni anno l’ospedale riceve 193 milioni di euro dalle regioni come rimborso per le prestazioni sanitarie in convenzione, a cui si aggiungono stanziamenti statale. Ma il bilancio consolidato non c’è e il direttore amministrativo <b>Giuseppe Melone</b> si è rifiutato di firmarlo. Quindi ora Papa Francesco vuole vederci chiaro.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/18enne-morta-impiccata-al-cancello-di-casa-voleva-scavalcarlo-perche-senza-chiavi/1944885/"/>
        <a href="https://www.ilsussidiario.net/news/omicidio-marco-vannini-nuova-testimone-moglie-ciontoli-mi-chiese-nomi-dei-medici/1944882/"/>
        <a href="https://www.ilsussidiario.net/news/scuole-chiuse-domani-a-napoli-allerta-meteo-comune-tutto-ok-solo-parchi-chiusi/1944880/"/>
        <a href="https://www.ilsussidiario.net/news/allerta-meteo-liguria-tromba-daria-a-lavagna-video-maltempo-non-uscite-di-casa/1944763/"/>
        <a href="https://www.ilsussidiario.net/news/auto-in-cambio-di-una-mozzarella-video-le-iene-truffa-ciro-gallo-e-in-bulgaria/1944851/"/>
        <a href="https://www.ilsussidiario.net/news/don-gino-rigoldi-video-le-iene-chiesa-troppo-clericale-gesu-vero-rivoluzionario/1944850/"/>
      </related>
    </article>
  </body>
</html>