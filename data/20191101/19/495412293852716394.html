<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-spezia-chievo-streaming-video-dazn-veneti-verso-la-vetta-serie-b/1942697/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T19:37:41+00:00"/>
    <meta property="og:title" content="DIRETTA/ Spezia Chievo (risultato 0-0) streaming video DAZN:Pareggio a reti bianche"/>
    <meta property="og:description" content="Diretta Spezia Chievo streaming video DAZN: formazioni ufficiali e risultato live del match per l'undicesima giornata del campionato di Serie B."/>
  </head>
  <body>
    <article>
      <h1>DIRETTA/ Spezia Chievo (risultato 0-0) streaming video DAZN:Pareggio a reti bianche</h1>
      <h2>Diretta Spezia Chievo streaming video DAZN: formazioni ufficiali e risultato live del match che si gioca per l’undicesima giornata del campionato di Serie B.</h2>
      <address><time datetime="2019-11-01T19:37:41+00:00">01 Nov 2019, 19:37</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA SPEZIA CHIEVO (RISULTATO LIVE 0-0): PAREGGIO A RETI BIANCHE</h4>
      <p>E’ terminato da pochissimi minuti l’incontro tra Spezia e Chievo Verona sul punteggio di 0 a 0. Entrambe le compagini riescono così ad allungare le rispettive serie positive anche se i clivensi possono recriminare per i tanti interventi effettuati dallo strepitoso Scuffet che ha salvato i padroni di casa in più di un’occasione, soprattutto nel corso del primo tempo quando la pressione della squadra di mister Marcolini è stata notevole. L’ultima emozione prima del fischio di chiusura, è arrivata all’87’ quando il neo-entrato Esposito ha calciato con potenza una punizione da quasi trenta metri che è uscita dopo aver colpito la parte superiore della traversa anche se l’esterno difensore bianconero era sulla traiettoria del pallone. (agg. Marco Guido)</p>
      <h4>PALO DI GUDJOHNSEN</h4>
      <p>Quando siamo giunti all’80’ della sfida tra Spezia e Chievo il punteggio è ancora di 0 a 0. Al 62’ squillo dei padroni di casa che sfiorano il vantaggio con Gudjohnsen, il cui potente rasoterra è stato respinto dal palo a Semper ormai battuto. Gli ospiti reagiscono però poco dopo al 65’ quando, su un cross di Giaccherini, Segre ha tentato un colpo di testa che Scuffet è riuscito a respingere con un bell’intervento in tuffo. Al 73’ ancora Chievo con Garritano che ha tentato un potente tiro da dentro l’area di rigore che è uscito di non molto oltre la traversar. Al 74’ cambio tra le fila dei padroni di casa che inseriscono Gyasi al posto di Gudjohnsen; al 79’ arriva invece il momento di Esposito che ha rilevato Obi. (agg. Marco Guido)</p>
      <h4>ENTRA GIACCHERINI</h4>
      <p>Il secondo tempo della sfida tra Spezia e Chievo Verona è iniziato da circa 10 minuti ed il punteggio è ora di 0 a 0. La ripresa si è aperta senza sostituzioni, i due allenatori hanno pertanto deciso di dar fiducia ai ventidue protagonisti che hanno dato vita ai primi quarantacinque minuti di gioco. La prima emozione del secondo tempo arriva al 49’ quando a provarci sono ancora gli ospiti con Dickmann, il cui tiro a giro è uscito di non molto fuori dallo specchio. Al 55’ mister Marcolini decide di gettare nella mischia anche l’atteso Giaccherini che è subentrato a Bertagnoli.(agg. Marco Guido)</p>
      <h4>SCUFFET SALVA I PADRONI DI CASA</h4>
      <p>Si è appena concluso il primo tempo del match tra Spezia e Chievo Verona sul punteggio di 0 a 0. Al 33’ ancora ospiti pericolosi con Garritano che, dopo essersi liberato sulla sinistra, ha crossato per Rodriguez, il cui colpo di testa a colpo sicuro è stato respinto da Terzi. Al 40’ anche mister Marcolini è stato costretto ad effettuare un cambio a causa di un infortunio subito da Meggiorini che al 40’ ha lasciato il posto a Ceter. Prima della conclusione della prima frazione di gioco, c’è ancora il tempo per assistere all’ennesima parata di Scuffet che al 45’ ha alzato oltre la traversa il bel tiro a giro tentato nei pressi del limite dell’area da Garritano.  (agg. Marco Guido)</p>
      <h4>PALO DI GARRITANO</h4>
      <p>Quando siamo giunti al 30’ della sfida tra Spezia e Chievo Verona il risultato è ora di 0 a. 0. All’11’. Chievo vicinissimo al vantaggio: Rodriguez smarca Garritano, il cui tiro di prima intenzione è respinto da Scuffet, coadiuvato anche dal palo. Al 19’ ancora clivensi pericolosi col solito Meggiorini, il cui colpo di testa è stato bloccato dal sempre attento portiere di casa. Non passa nemmeno un minuto e al 20’ è Segre a provarci con un gran botta da fuori area che l’estremo difensore di casa è riuscito a respingere coi pugni. Al 28’ mister Italiano è stato costretto ad effettuare il primo cambio della gara a causa di un infortunio accusato da Mora che ha dovuto lasciare il posto a Maggiore. (agg. Marco Guido)</p>
      <h4>MEGGIORINI SFIORA IL VANTAGGIO</h4>
      <p>Allo Stadio di Picco di La Spezia i padroni di casa stanno affrontando il Chievo nella sfida valida per l’undicesima giornata di Serie B e, dopo circa 10 minuti di gioco, il punteggio è di 0 a 0. I veneti cercano di far proseguire l’ottimo momento che ha gli ha premesso di raggiungere la terza posizione in classifica contro una squadra che, nonostante il sedicesimo posto, è riuscita a conquistare sette punti nelle ultime tre partite disputate. Partono subito forte gli ospiti che sfiorano il vantaggio già al 2’: gran tiro di Meggiorini che Scuffet è riuscito a respingere in tuffo, la palla è arrivata nei pressi di Bertagnoli che ha sprecato da ottima posizione calciando oltre la traversa.(agg. Marco Guido)</p>
      <h4>LE FORMAZIONI UFFICIALI</h4>
      <p>Sta per cominciare la diretta di <b>Spezia Chievo</b> e certo nell’attesa delle formazioni ufficiali del match di Serie B, vale la pena prendere in esame anche qualche numero fissato dai due club alla vigilia di questa 11^ giornata. Ecco quindi che la classifica del campionato cadetto ci ricorda della 16^ piazza per i liguri, che a oggi hanno segnato 11 punti con 3 successi e due pari: pure i bianconeri devono sistemate il dato relativo al gol,  viste le 13 reti fatte a fronte delle 15 subite. Altro genere di dati leggiamo invece per il Chievo, alla terza posizione con ben 17 punti. I gialloblu infatti hanno messo  a tabella 4 successi e 5 pareggi e inoltre vantano 17 gol fatti e 12 subiti. Non ci resta ora che dare la parola al campo, si gioca! SPEZIA (4-3-3): Scuffet; Vignali, Terzi, Capradossi, Ramos; Bartolomei, M. Ricci, Mora; Bidaoui, Gudjohnsen, Ragusa. CHIEVO (4-3-1-2): Semper; Dickmann, Vaisanen, Cesar, Cotali; Segre, Obi, Bertagnoli; Garritano; Meggiorini, Rodriguez. (agg Michela Colombo)</p>
      <h4>STREAMING VIDEO E TV: COME VEDERE LA PARTITA</h4>
      <p>La <b>diretta tv</b> di <b>Spezia Chievo</b> non sarà trasmessa in televisione sui canali in chiaro o a pagamento del digitale terrestre, né sul satellite. L’esclusiva sarà disponibile in <b>diretta streaming video</b> via internet su DAZN, collegandosi sul sito dazn.it con l’ausilio di un pc, oppure sull’applicazione DAZN tramite smart tv oppure con dispositivi mobili come tablet o smartphone.</p>
      <h4>IL PROTAGONISTA</h4>
      <p>Per la<b> diretta tra Spezia e Chievo,</b> il protagonista annunciato sarà certo il capitano della formazione di Marcolini <b>Riccardo Meggiorini</b>, che nonostante il turno infrasettimanale nelle gambe, sarà ancora una volta a disposizione dei clivensi. La seconda punta classe 1984 rimane infatti uno dei giocatori più in forma nello spogliatoio dei gialloblu e certo i numeri messi a tabella dallo stesso attaccante di Isola della Scala sono di tutto rispetto alla vigilia della 11^ giornata. Per Meggiorini infatti le statistiche ci riportano di 10 presenze in campionato per 763 minuti di gioco, con anche 3 assist vincenti e 4 gol, che ne fanno il primo marcatore del Chievo in questo avvio di stagione. Pure Meggiorini è anche in gran forma visto che in settimana ha fornito a Rodriguez l’assist vincente nella sfida col Crotone. (agg Michela Colombo)</p>
      <h4>I TESTA A TESTA</h4>
      <p>In attesa di dare la parola al campo per la <b>diretta tra Spezia e Chievo,</b> ecco che serve senza dubbio andare a considerare anche lo storico che unisce i due club oggi in campo per la 11^ giornata. Dati alla mano infatti possiamo riscontrare almeno 12 precedenti ufficiali, fissati dal 1989 a oggi e sempre per il terzo e il secondo campionato italiano. Il bilancio complessivo dunque ci racconta di 2 sole affermazioni dello Spezia e 6 vittorie del Chievo, come anche 4 pareggi. Va anche aggiunto alla nostra analisi che l’ultimo testa a testa tra Spezia e Chievo è ben datato e risale alla stagione 2007-2008 del campionato cadetto: allora fu doppio successo clivense, anche al ritorno in casa ottenuto col risultato di 5-0. (agg Michela Colombo)</p>
      <h4>PRESENTAZIONE DEL MATCH</h4>
      <p><b>Spezia Chievo</b>, che sarà <b>diretta</b> dal signor Francesco Fourneau, si gioca venerdì 1 novembre 2019 alle ore 21.00 presso lo stadio Alberto Picco di La Spezia, sarà una sfida valevole per l’undicesima giornata di <b>Serie B 2019-2020</b>. Match interessante con i liguri che sono partiti molto male per poi iniziare a risalire la classifica, destino che li accomuna agli avversari di turno: nel turno infrasettimanale <a href="https://www.ilsussidiario.net/news/video-empoli-spezia-1-1-highlights-e-gol-frattesi-non-basta-ai-toscani/1943143/"><b>è arrivato un pareggio contro l’Empoli</b></a>, utile se non altro a muovere la graduatoria e fare un passettino in più contro un’avversaria di livello. Lo Spezia negli ultimi anni è stato abituato quantomeno ad affacciarsi ai play off in cadetteria, spingendosi in alcune occasioni anche fino alla semifinale, mentre il Chievo dopo oltre dieci anni consecutivi di Serie A è tornato al piano inferiore e ha dovuto “sintonizzarsi” con la nuova realtà, ma gli ultimi risultati (<a href="https://www.ilsussidiario.net/news/video-chievo-crotone-2-1-highlights-e-gol-rodriguez-chiude-il-match/1943141/"><b>soprattutto la vittoria in rimonta sul Crotone</b></a>) hanno dimostrato come la squadra allenata da Michele Marcolini possa essere competitiva quanto meno per i play off, anche alla luce dei tanti elementi d’esperienza presenti in rosa.</p>
      <h4>PROBABILI FORMAZIONI SPEZIA CHIEVO</h4>
      <p>Le probabili formazioni che scenderanno in campo in Spezia Chievo, venerdì 1 novembre 2019 alle ore 21.00 presso lo stadio Alberto Picco di La Spezia, sfida valevole per l’undicesima giornata di Serie B. Lo Spezia allenato da Vincenzo Italiano scenderà in campo con un 4-3-3 schierato con: Scuffet; Vignali, Terzi, Capradossi, Bastoni; Bartolomei, Ricci M., Maggiore; Ricci F, Gyasi, Bidaoui. Risponderà il Chievo guidato in panchina da Michele Marcolini con un 4-3-1-2: Semper; Vaisanen, Leverbe, Rigione, Brivio, Vignato, Esposito, Obi, Giaccherini, Djordjevic, Meggiorini.</p>
      <h4>LE QUOTE PER LE SCOMMESSE</h4>
      <p>Le quote della sfida per l’agenzia di scommesse Snai vedono lo Spezia favorito sul Chievo. Quota per il segno ‘1’ fissata a 2.00, eventuale pareggio quotata 3.75 mentre la quota per il segno ‘2’ viene proposta a 3.50. Le quote per i gol realizzati complessivamente nel corso della partita vedono l’over 2.5 quotato 1.55 e l’under 2.5 quotato 2.50.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-motogp-qualifiche-sepang-live-pole-position-e-tempi-gp-malesia-2019/1943618/"/>
        <a href="https://www.ilsussidiario.net/news/motogp-streaming-video-sky-go-qualifiche-fp3-e-fp4-gp-malesia-2019/1943601/"/>
        <a href="https://www.ilsussidiario.net/news/diretta-formula-1-prove-libere-austin-live-tempi-e-classifica-gp-usa-2019/1943175/"/>
        <a href="https://www.ilsussidiario.net/news/diretta-olimpia-milano-barcellona-streaming-video-tv-armani-e-gala-di-eurolega/1942921/"/>
        <a href="https://www.ilsussidiario.net/news/diretta-atp-parigi-bercy-2019-djokovic-tsitsipas-streaming-video-orario-tennis/1943880/"/>
        <a href="https://www.ilsussidiario.net/news/crown-jewel-2019-wrestling-wwe-info-streaming-video-tv-gran-show-in-arabia-saudita/1943321/"/>
      </related>
    </article>
  </body>
</html>