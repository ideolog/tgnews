<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/zagibel-denisa-chalenka-rozsliduvannya-novini-ukrajini-50051203.html"/>
    <meta property="og:site_name" content="НВ"/>
    <meta property="article:published_time" content="2019-11-01T19:50:00+00:00"/>
    <meta property="og:title" content="Загибель підлітка у Прилуках: справу передали до Києва, начальника місцевої поліції відсторонили"/>
    <meta property="og:description" content="Розслідування у справі про загибель 14-річного Дениса Чаленка у Прилуках Чернігівської області передали Головному слідчому управлінню Національної поліції."/>
  </head>
  <body>
    <article>
      <h1>Загибель підлітка у Прилуках: справу передали до Києва, начальника місцевої поліції відсторонили</h1>
      <h2>Розслідування у справі про загибель 14-річного Дениса Чаленка у Прилуках Чернігівської області передали Головному слідчому управлінню Національної поліції.</h2>
      <address>
        <time datetime="2019-11-01T19:50:00+00:00">01 Nov 2019, 19:50</time>
      </address>
      <p>Про це <a href="https://www.facebook.com/UA.National.Police/photos/a.1675213072733500/2395490267372440/?type=3&amp;theater">повідомив </a>очільник Нацполіції Ігор Клименко.</p>
      <p>Окрім того, керівника начальника Прилуцького відділу поліції відсторонили від виконання службових обов’язків.</p>
      <p>«Максимально об‘єктивне розслідування причин і обставин трагічної смерті хлопця — таке завдання я поставив кращим слідчим центрального апарату», — заявив Клименко.</p>
      <p>За його словами, резонансною справою займеться група досвідчених слідчих і оперативників.</p>
      <p>Тіло 14-річного Дениса Чаленка було знайдено 29 жовтня на залізничній колії у Прилуках.</p>
      <p>У місцевій поліції заявили, що хлопця збив потяг сполученням Прилуки-Гребінка. Водночас рідні вважають, що Дениса могли вбити четверо 16-річних хлопців, які погрожували йому по телефону.</p>
      <p>1 листопада під будівлею Прилуцького відділу поліції влаштували мітинг з вимогою провести незалежне розслідування.</p>
    </article>
  </body>
</html>