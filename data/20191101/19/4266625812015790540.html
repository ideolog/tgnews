<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/elina_svitolina_moi_batky_i_babtsya_duzhe_rozserdylysya_b_yakby_ya_prosto_vzyala_1681909"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T19:43:00+00:00"/>
    <meta property="og:title" content="Еліна Світоліна: Мої батьки і бабця дуже розсердилися б, якби я просто взяла і віддала цей матч суперниці"/>
    <meta property="og:description" content="Перша «ракетка» України Еліна Світоліна поділилася емоціями після сьогоднішньої важкої перемоги у третій, заключній грі групового етапу на Підсумковому турнірі WTA над американкою Софією Кенін – 7:5, 7:6 (12:10)."/>
  </head>
  <body>
    <article>
      <h1>Еліна Світоліна: Мої батьки і бабця дуже розсердилися б, якби я просто взяла і віддала цей матч суперниці</h1>
      <address>
        <time datetime="2019-11-01T19:43:00+00:00">01 Nov 2019, 19:43</time>
      </address>
      <p>
        <b>Перша «ракетка» України Еліна Світоліна поділилася емоціями після сьогоднішньої важкої перемоги у третій, заключній грі групового етапу на Підсумковому турнірі WTA над американкою Софією Кенін – 7:5, 7:6 (12:10).</b>
      </p>
      <p>Українська тенісистка, зокрема, висловила задоволення тим, що поєдинок завершився саме у двох сетах, повідомляє <a href="http://btu.org.ua/main/23595-jelina-svitolina-moi-roditeli-ochen-rasserdilis-by-esli-by-ja-prosto-vzjala-i-otdala-jetot-match-sopernice.html">btu.org.ua</a>.</p>
      <p>«Ще один матч – ще один тай-брейк! Я дуже-дуже щаслива, що завершила матч в двох сетах. У цьому поєдинку було потрібно багато фізичних сил і я повинна була залишатися сильною.</p>
      <p>Я намагалася фокусуватися на тому, що мені потрібно робити на корті, і боротися за кожне очко. Іноді ти не граєш у свій найкращий теніс, тому тобі потрібно долати ці труднощі. Це якраз те, що я намагалася робити, і в кінці мені трохи за це воздалося. Я грала дуже стабільно і намагалася також добре рухатися по корту.</p>
      <p>Кожен раз, коли я виходжу на корт, то я зобов’язана перемагати (<i>нагадаємо, що Світоліна забезпечила собі місце в півфіналі ще в середу – ред</i>.). Мої батьки мене так виховали, що мені потрібно за все боротися. Я повинна викладатися на всі 100% всякий раз, коли я граю. Вони б дуже розсердилися, якби я просто взяла і віддала цей матч суперниці. І моя бабуся теж, вона б дуже засмутилася (<i>посміхається</i>).</p>
      <figure>
        <img src="https://btu.org.ua/uploads/posts/2019-11/1572614063_svitolina-iw3.jpg"/>
      </figure>
      <p>У другій партії у нас був завзятий тай-брейк, але у мене вже був схожий досвід тут в першому матчі проти Кароліни Плішкової. Я знала, що потрібно залишатися сильною. Іншого варіанту у мене не було. Це те, що мені в принципі і допомогло виграти.</p>
      <p>Звичайно, призовий чек в цьому сезоні – це велика мотивація для кожного. Призовий фонд виріс, ми всі в курсі цього. В цілому для жіночого тенісу – це чудові новини. Ми рухається в правильному напрямку.</p>
      <p>Що я думаю з приводу завтрашнього півфіналу з Белінда Бенчіч? Це буде ще один важкий матч. Ми всі знаємо, який у неї стиль гри. Вона дуже рано зустрічає м’яч і до такої гри потрібно бути готовою. Для мене найголовніше – це відновлення, щоб завтра я була свіжою і фізично, і морально. Постараюся бути готовою – відпочити і підготуватися до півфіналу», – цитує Еліну Світоліну btu.org.ua.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/vyznachylysya_pivfinalni_pary_pidsumkovogo_tenisnogo_turniru_roku_u_zhinok_1681817"/>
        <a href="https://zik.ua/news/2019/11/01/elina_svitolina_peremogla_amerykanku_sofiyu_kenin_na_u_gri_pidsumkovogo_1681679"/>
        <a href="https://zik.ua/news/2019/11/01/elina_svitolina_sogodni_zigraie_zaklyuchnyy_match_u_grupi_na_pidsumkovomu_1681497"/>
        <a href="https://zik.ua/news/2019/10/30/elina_svitolina_vyyshla_do_pivfinalu_tenisnogo_turniru_wta_finals2019_z_1680173"/>
      </related>
    </article>
  </body>
</html>