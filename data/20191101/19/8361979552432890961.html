<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/makron-poskarzhivsya-na-ukrajinski-bandi-reakciya-mzs-novini-ukrajini-50051199.html"/>
    <meta property="og:site_name" content="НВ"/>
    <meta property="article:published_time" content="2019-11-01T19:27:00+00:00"/>
    <meta property="og:title" content="МЗС викликало посла Франції через заяву Макрона про «нелегальні українські банди»"/>
    <meta property="og:description" content="Міністерство закордонних справ України викликало «на килим» посла Франції Етьєна де Понсена через некоректні висловлювання французького лідера Еммануеля Макрона стосовно «українських мігрантів»."/>
  </head>
  <body>
    <article>
      <h1>МЗС викликало посла Франції через заяву Макрона про «нелегальні українські банди»</h1>
      <h2>Міністерство закордонних справ України викликало «на килим» посла Франції Етьєна де Понсена через некоректні висловлювання французького лідера Еммануеля Макрона стосовно «українських мігрантів».</h2>
      <address>
        <time datetime="2019-11-01T19:27:00+00:00">01 Nov 2019, 19:27</time>
      </address>
      <p>Як повідомили у дипломатичному відомстві, посла запросили до МЗС для надання роз‘яснень.</p>
      <p>«Посол Франції відзначив, що претензій до громадян України, які подорожують Францією, у французької сторони немає. Відтак, слова Макрона, які стосувалися проблематики міграції та законного працевлаштування, були висмикнуті з контексту», — <a href="https://mfa.gov.ua/ua/press-center/briefing/1354-komentar-rechnici-mzs-stosovno-pevnih-vislovlyuvany-prezidenta-franciji">заявили </a>в МЗС.</p>
      <p>Президент Франції Еммануель Макрон в інтерв'ю правому журналу Valeurs Actuelles, коментуючи проблему нелегальної міграції, згадав про «нелегальні українські чи болгарські банди».</p>
      <p>«Я віддаю перевагу легальним іммігрантам з Гвінеї чи Кот-д'Івуару (…) замість нелегальних українських чи болгарських банд», — сказав Макрон (цитата за <a href="https://www.dw.com/uk/%D0%BC%D0%B0%D0%BA%D1%80%D0%BE%D0%BD-%D0%B2-%D1%96%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B0%D0%B2%D0%BE%D0%BC%D1%83-%D0%B6%D1%83%D1%80%D0%BD%D0%B0%D0%BB%D1%83-%D0%B7%D0%B3%D0%B0%D0%B4%D0%B0%D0%B2-%D0%BF%D1%80%D0%BE-%D0%BD%D0%B5%D0%BB%D0%B5%D0%B3%D0%B0%D0%BB%D1%8C%D0%BD%D1%96-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D1%96-%D0%B1%D0%B0%D0%BD%D0%B4%D0%B8/a-51077861">DW</a>).</p>
    </article>
  </body>
</html>