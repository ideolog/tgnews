<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/lokalt/i/lAa9zk/solberg-aapner-for-trygdegransking-tilbake-til-90-tallet"/>
    <meta property="og:site_name" content="Aftenbladet"/>
    <meta property="article:published_time" content="2019-11-01T19:03:14+00:00"/>
    <meta property="og:title" content="Solberg åpner for trygdegransking tilbake til 90-tallet"/>
    <meta property="og:description" content="Statsminister Erna Solberg (H) ønsker at granskingsgruppen for trygdesaken skal kunne gå lenger tilbake enn 2012."/>
  </head>
  <body>
    <article>
      <h1>Solberg åpner for trygdegransking tilbake til 90-tallet</h1>
      <h2>Statsminister Erna Solberg (H) ønsker at granskingsgruppen for trygdesaken skal kunne gå lenger tilbake enn 2012.</h2>
      <address><time datetime="2019-11-01T19:03:14+00:00">01 Nov 2019, 19:03</time> by <a rel="author">NTB</a></address>
      <p>Det forteller statsministeren til <a href="https://www.tv2.no/nyheter/10960576/">TV 2</a>.</p>
      <p>– Granskningskommisjonen skal få fullmakt til å se på alle sidene av saken. Jeg er opptatt av at vi ikke skal ha et ekskluderende mandat for denne gruppen, slik at de også kan se på det som var før 2012, sier Solberg.</p>
      <p>Hun understreker at hun mener den feilaktige praksisen mest sannsynlig startet i 2012.</p>
      <p>Til kanalen opplyser Solberg at det er flere navn på blokka som mulig leder for granskingen, men vil ikke gå ut med noe før noen har sagt ja.</p>
      <p>Solberg sier hun fortsatt har tillit til arbeids- og sosialminister Anniken Hauglie (H),</p>
      <p>– Ja, og jeg oppfatter henne som veldig opptatt av å rydde opp i denne saken, sier statsministeren.</p>
      <aside>
        <a href="https://www.aftenbladet.no/article/sa-g7xz25.html">Minst 24 nye straffesaker knyttes til Nav-skandalen</a>
      </aside>
      <aside>
        <a href="https://www.aftenbladet.no/article/sa-zGz85r.html">Nav tapte fullstendig i dagpenge-sak i 2013</a>
      </aside>
    </article>
  </body>
</html>