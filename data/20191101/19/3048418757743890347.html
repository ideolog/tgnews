<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/kabinet-stelt-eenmalig-half-miljard-euro-beschikbaar-voor-aanpak-stikstofproblematiek/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T19:47:00+00:00"/>
    <meta property="og:title" content="Kabinet stelt eenmalig half miljard euro beschikbaar voor aanpak stikstofproblematiek"/>
    <meta property="og:description" content="Met het geld wil regering stikstofneerslag in natuurgebieden verlagen en natuur versterken"/>
  </head>
  <body>
    <article>
      <h1>Kabinet stelt eenmalig half miljard euro beschikbaar voor aanpak stikstofproblematiek</h1>
      <h2>Met het geld wil regering stikstofneerslag in natuurgebieden verlagen en natuur versterken</h2>
      <address><time datetime="2019-11-01T19:47:00+00:00">01 Nov 2019, 19:47</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het kabinet stelt eenmalig 500 miljoen euro beschikbaar voor maatregelen tegen de stikstofproblematiek. Dat meldt het ministerie van Landbouw. Met het geld wil het kabinet de stikstofneerslag in natuurgebieden verlagen en de natuur versterken. Het bedrag komt uit de begrotingsreserve van het kabinet en komt bovenop het eerder toegezegde geld. Hoeveel de provincies investeren om de stikstofimpasse te doorbreken, moet nog blijken.</p>
      <h4>Lees ook – <a href="https://tpo.nl/2019/11/01/planbureau-voor-de-leefomgeving-klimaatakkoord-schiet-nog-steeds-tekort/">Planbureau voor de Leefomgeving: Klimaatakkoord schiet nog steeds tekort</a></h4>
      <p>Volgende week hoopt het kabinet met maatregelen te komen om ruimte te creëren voor de woningbouw. Daarna kijkt landbouwminister Carola Schouten samen met provincies welke gebiedsgerichte maatregelen genomen moeten worden.</p>
      <p>Een van de maatregelen die het kabinet al aankondigde, is het verlagen van de maximumsnelheden op snelwegen dichtbij beschermde natuurgebieden.</p>
      <p>Door de maximumsnelheid in het hele land te verlagen, wordt er genoeg stikstof bespaard om volgend jaar al 75.000 woningen te kunnen bouwen. Dat staat in een vertrouwelijk advies van het Rijksinstituut voor Volksgezondheid en Milieu, waar <i>RTL Nieuws</i> over bericht.</p>
      <p>Door de stikstofcrisis liggen veel bouwprojecten in Nederland stil. In politiek Den Haag zijn vooral veel zorgen over de stilgevallen woningbouw.</p>
      <p>Rutte werd vrijdag bij zijn wekelijkse persconferentie gevraagd naar de mogelijkheid van een algemene snelheidsverlaging, als oplossing voor de stikstofcrisis. Daar zei hij dat een landelijke snelheidsverlaging niet per se de beste oplossing is voor het teveel aan stikstof in natuurgebieden, omdat nou eenmaal niet alle wegen langs natuurgebieden lopen. Maar hij leek het ook niet uit te sluiten. Het kabinet zegt geen taboes te schuwen.</p>
      <p><b>Lees ook –</b> <a href="https://tpo.nl/2019/11/01/kabinet-neemt-extra-maatregelen-om-klimaatdoelen-te-halen/">Kabinet neemt extra maatregelen om klimaatdoelen te halen</a></p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>