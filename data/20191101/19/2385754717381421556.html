<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595337/vietnam-dyo-syllipseis-gia-tin-friki-sto-esseks"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T19:50:00+00:00"/>
    <meta property="og:title" content="Βιετνάμ: Δύο συλλήψεις για την φρίκη στο Έσσεξ"/>
    <meta property="og:description" content="Η αστυνομία του Βιετνάμ συνέλαβε δύο ανθρώπους που θεωρούνται ύποπτοι ότι εμπλέκονται στην τραγωδία με το φορτηγό ψυγείο στη Βρετανία, μέσα στο οποίο..."/>
  </head>
  <body>
    <article>
      <h1>Βιετνάμ: Δύο συλλήψεις για την φρίκη στο Έσσεξ</h1>
      <address><time datetime="2019-11-01T19:50:00+00:00">01 Nov 2019, 19:50</time> by <a rel="author">SigmaLive</a></address>
      <p>Η αστυνομία του Βιετνάμ συνέλαβε δύο ανθρώπους που θεωρούνται ύποπτοι ότι εμπλέκονται στην τραγωδία με το φορτηγό ψυγείο στη Βρετανία, μέσα στο οποίο βρέθηκαν 39 άνθρωποι νεκροί, πιθανόν Βιετναμέζοι μετανάστες.</p>
      <p>Οι δύο ύποπτοι συνελήφθησαν στην επαρχία Χα Τινχ, στο κεντρικό Βιετνάμ, «στο πλαίσιο της έρευνας για τους 39 νεκρούς που βρέθηκαν σε ένα φορτηγό στη Βρετανία», σύμφωνα με ένα δελτίο τύπου που δημοσιεύτηκε στον ιστότοπο της αστυνομίας της Χαν Τινχ.</p>
      <p>Οι αρχές δεν έδωσαν περαιτέρω πληροφορίες σχετικά με τους δύο συλληφθέντες, που κατηγορούνται για «οργάνωση παράτυπης μετανάστευσης».</p>
      <p>Οι δύο συλλήψεις στο Βιετνάμ έγιναν έπειτα από εκείνες 4 προσώπων στη Βρετανία, μεταξύ αυτών του οδηγού του φορτηγού από τη Βόρεια Ιρλανδία.</p>
      <p>Τα πτώματα των 39 μεταναστών βρέθηκαν τη νύχτα της 22ας προς 23η Οκτωβρίου σε ένα φορτηγό ψυγείο στη βιομηχανική ζώνη του Γκρέις, στο Έσεξ. Η βρετανική αστυνομία δεν έχει δώσει προς το παρόν κανένα στοιχείο σχετικά με τα αίτια του θανάτου τους.</p>
      <p>ΑΠΕ - ΜΠΕ</p>
    </article>
  </body>
</html>