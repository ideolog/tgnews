<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-modelli-eroi-a-confronto/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T19:28:00+00:00"/>
    <meta property="og:title" content="Overwatch 2, stili classici e nuovi degli eroi a confronto"/>
    <meta property="og:description" content="Overwatch 2 proporrà un look rinnovato per gli eroi del primo episodio ed è già possibile vedere qualche anticipazione sul sito ufficiale."/>
  </head>
  <body>
    <article>
      <h1>Overwatch 2, stili classici e nuovi degli eroi a confronto</h1>
      <address><time datetime="2019-11-01T19:28:00+00:00">01 Nov 2019, 19:28</time> by <a rel="author">Luca Salerno</a></address>
      <p>Tra le tante anticipazioni arrivate dal BlizzCon 2019 su Overwatch 2 c’è anche <b>il nuovo stile degli eroi della serie</b>. Sul sito del gioco è infatti possibile vedere l’evoluzione dei personaggi dal primo al secondo capitolo in una sezione apposita. Al momento non sono ancora disponibili le immagini del nuovo design di tutti i personaggi ma dopo aver visto i video che hanno accompagnato gli annunci, è possibile farci una prima idea su com’è effettivamente cambiato il look di alcuni eroi.</p>
      <p>Sul sito di Overwatch 2 <a href="https://blizzcon.playoverwatch.com/it-it/explore/new-look">nella sezione dedicata al nuovo look</a> è possibile, spostando il cursore, vedere <b>la trasformazione di almeno sette personaggi</b>: Lúcio, Mercy, Reinhardt, Winston, Tracer, Genji e Mei con la promessa che gli altri eroi con il nuovo look saranno disponibili al più presto.</p>
      <slideshow>
        <figure>
          <img src="https://www.tomshw.it/images/images/2019/11/overwatch-2-59879.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-59878.768x432.jpg"/>
        </figure>
        <figure>
          <img src="https://www.tomshw.it/images/images/2019/11/overwatch-2-59877.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/blizzcon-2019-tutti-annunci-evento/">BlizzCon 2019: tutti gli annunci dell’evento</a></p>
      <p>Il sito riepiloga un po’ tutte le novità sul gioco, a partire dal maggiore spazio che sarà dedicato alla storia. Un’intera sezione dedicata, contiene infatti <a href="https://blizzcon.playoverwatch.com/it-it/story">una timeline interattiva degli eventi della serie</a> che viene raccontata anche attraverso fumetti e video per riepilogare tutti gli eventi accaduti sino al secondo capitolo. Possiamo inoltre trovare le informazioni sulle <b>missioni PvE</b> da affrontare in quattro giocatori e qualche anticipazione sulle nuove <b>mappe PvP di Rio de Janeiro e Göteborg</b> e sulla <b>modalità Scorta </b>in cui le squadre devono prendere il controllo di un robot al centro della mappa per poi appunto accompagnarlo sino alla base degli avversari.</p>
      <p>Altre informazioni riguardano inoltre la continuità tra i due episodi. Sempre sul sito ufficiale viene confermata la possibilità di <b>mantenere anche nel secondo capitolo tutti gli oggetti</b> collezionati e i risultati raggiunti nel primo. I giocatori dunque potranno conservare modelli, icone, spray ed emote. Potete raggiungere il sito con le novità su Overwatch 2 <a href="https://blizzcon.playoverwatch.com/it-it/trailer">a questo indirizzo</a>.</p>
      <blockquote>In attesa del seguito potete giocare il primo Overwatch anche su Nintendo Switch che è disponibile anche su <a href="https://toms.it/0NJ1M">Amazon</a>.</blockquote>
    </article>
  </body>
</html>