<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/inne,132/puchar-swiata-w-rugby-nowa-zelandia-wywalczyla-trzecie-miejsce,982206.html"/>
    <meta property="og:site_name" content="TVN24"/>
    <meta property="article:published_time" content="2019-11-01T19:13:00+00:00"/>
    <meta property="og:title" content="Trzecie miejsce na otarcie łez. Nowa Zelandia nie dała szans Walii"/>
    <meta property="og:description" content="Reprezentacja Nowej Zelandii w rugby zajęła trzecie miejsce w Pucharze Świata. Obrońcy tytułu w piątkowym meczu w Tokio, którego stawką było uplasowanie się na najniższym stopniu podium, pokonali W..."/>
  </head>
  <body>
    <article>
      <h1>Trzecie miejsce na otarcie łez. Nowa Zelandia nie dała szans Walii</h1>
      <address>
        <time datetime="2019-11-01T19:13:00+00:00">01 Nov 2019, 19:13</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/e568ebd8-1864-4ca5-8748-d2b6e5eda2b0-480p.mp4"/>
        <figcaption>W sobotnim finale RPA zagra z Anglią Foto: Getty Images |</figcaption>
      </figure>
      <h3>Reprezentacja Nowej Zelandii w rugby zajęła trzecie miejsce w Pucharze Świata. Obrońcy tytułu w piątkowym meczu w Tokio, którego stawką było uplasowanie się na najniższym stopniu podium, pokonali Walijczyków 40:17 (28:10).</h3>
      <related>
        <a href="https://eurosport.tvn24.pl/inne,132/niesamowita-walka-w-jokohamie-rugbisci-rpa-wyszarpali-final,980824.html"/>
      </related>
      <p>Trzecia lokata jest nagrodą pocieszenia dla All Blacks, którzy ulegając sensacyjnie w półfinale Anglikom 7:19, doznali pierwszej od 2007 roku porażki w tych rozgrywkach. W tym roku chcieli zostać pierwszym zespołem w historii, któremu udało się trzy razy z rzędu triumfować w PŚ.</p>
      <h3>Szybki powrót do dobrej gry</h3>
      <p>Otrząsnęli się jednak szybko po tym rozczarowaniu i w piątek pewnie wygrali z Walijczykami. Tym samym przedłużyli zwycięską serię w konfrontacjach z tymi rywalami, która trwa od 66 lat. W tym czasie zmierzyli się 31 razy.</p>
      <p>Piątkowym spotkaniem z reprezentacją Nowej Zelandii pożegnali się trener Steve Hansen i kapitan Kieran Read, który przed pojedynkiem po raz ostatni przewodził swojej drużynie narodowej podczas Haki, tradycyjnego tańca wojennego Maorysów. Pracę w roli szkoleniowca Walijczyków z kolei zakończył tym występem Warren Gatland.</p>
      <p>All Black to najbardziej utytułowana ekipa tych rozgrywek. Z wszystkich dotychczasowych dziewięciu edycji - wliczając obecną - tylko w dwóch zabrało jej na podium. Poza poprzednią, triumfowała także w 1987 i 2011 roku.</p>
      <p>W sobotnim finale Anglicy zmierzą się w Jokohamie z RPA.</p>
      <figure>
        <img src="https://r-scale-00.dcs.redcdn.pl/scale/o2/tvn/web-content/m/p1/v/6f2688a5fce7d48c8d19762b88c32c3b/d0949f6f-60e8-46eb-986d-ec0951f62d91/S/000.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Reprezentacja RPA gotowa do finału<cite>Wideo: Eurosport</cite></figcaption>
      </figure>
      <p>Autor: Srogi / Źródło: PAP</p>
    </article>
  </body>
</html>