<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/zelenskyy_vedetsya_na_vymogy_menshosti__anatoliy_shariy_1681875"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T19:25:00+00:00"/>
    <meta property="og:title" content="Зеленський «ведеться» на вимоги меншості, – Анатолій Шарій"/>
    <meta property="og:description" content="В Україні є спротив меншості, і ця меншість виходить на вулиці, розказує про «формулу Путіна» тощо і «прогинає», за фактом, більшість, а Зеленський «ведеться» на ці вимоги меншості."/>
  </head>
  <body>
    <article>
      <h1>Зеленський «ведеться» на вимоги меншості, – Анатолій Шарій</h1>
      <address>
        <time datetime="2019-11-01T19:25:00+00:00">01 Nov 2019, 19:25</time>
      </address>
      <p>
        <b>В Україні є спротив меншості, і ця меншість виходить на вулиці, розказує про «формулу Путіна» тощо і «прогинає», за фактом, більшість, а Зеленський «ведеться» на ці вимоги меншості.</b>
      </p>
      <p>Про це в ефірі програми «<a href="https://zik.ua/tv/project/Kozhen_z_nas_prezydent/">Кожен з нас президент</a>» на телеканалі <a href="https://zik.ua/">ZIK</a> під час включення заявив політик, блогер Анатолій Шарій.</p>
      <p>Політик погодився з тим, що нині чинний президент України Володимир Зеленський є заручником того, що тривалий час створювалося його попередником на цьому посту Петром Порошенком. Водночас, він зазначив, що не хотів би вигороджувати пана Зеленського, оскільки «схема, коли ти просто тріска – і тебе несе хвилею, і в підсумку винесе до особистої зустрічі з Путіним, коли все стане зрозуміло», це зручна позиція, оскільки зручно говорити про «попередників».</p>
      <p>Анатолій Шарій зауважив, що від гаранта не чутно жодної конкретики, що потрібно зробити для того, щоб настав мир.</p>
      <p>«Я почув конкретику – розведення, потім я побачив, як запускається біла ракета, інша біла ракета – і нічого. Зараз заново почалося, побачимо, що 4-го листопада відбуватиметься. Є спротив меншості, і ця меншість виходить на вулиці, розказує про «формулу Путіна» тощо і «прогинає», за фактом, більшість. І Зеленський знову «ведеться» на ці вимоги меншості», – заявив Анатолій Шарій.</p>
      <figure>
        <iframe src="https://www.youtube.com/embed/juJF-x-jhyU" width="640" height="360" data-service="Youtube" scrolling="no"/>
      </figure>
      <p>Він зауважив, що у цій ситуації не бачить нічого нового і того, наскільки ближче Україна підійшла до миру. Політик наголосив, що влада має показати конкретні кроки, як Донбас має повернутися до України з врахуванням того, що там відбувалося і відбувається досі.</p>
      <p>Нагадаємо, 29 жовтня, о 12:00, <a href="https://zik.ua/news/2019/10/29/u_shtabi_oos_pidtverdyly_pochatok_rozvedennya_u_zolotomu_1678857">почався процес дзеркального розведення сил</a> на ділянці №2, що поблизу населеного пункту Золоте-4 в Луганській області.</p>
      <p>Більше на цю тему читайте тут: «<a href="https://zik.ua/news/2019/10/30/rozvedennya_syl_u_zolotomu4_chomu_uspishne_vykonannya_tsyh_domovlenostey_nese_1679995">Розведення сил у Золотому-4: Все, що потрібно знати про мирне врегулювання конфлікту на Донбасі</a>».</p>
      <related>
        <h4>читайте також</h4>
        <a href="https://zik.ua/news/2019/11/01/shariy_zelenskyy_ne_mozhe_nadali_zberigaty_pozytsiyu_obrazhenogo_yak_tse_bulo_1681895"/>
        <a href="https://zik.ua/news/2019/11/01/rosiya_hoche_zirvaty_normandskyy_samit_obstrilamy_petrivskogo__prystayko_1681719"/>
        <a href="https://zik.ua/news/2019/11/01/vizyt_stoltenberga_do_ukrainy_pro_shcho_govoryv_gensek_nato_1681523"/>
        <a href="https://zik.ua/news/2019/10/23/normandska_chetvirka_zustrinetsya_pislya_rozvedennya_syl_na_troh_dilyankah_1674833"/>
      </related>
    </article>
  </body>
</html>