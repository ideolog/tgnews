<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/ti-kryvei-to-mystiko-domatio-piso-apo-ta-perifima-agalmata-sti-not-ntakota-piso-apo-ta-mallia-toy-avraam-linkoln-kryvetai-to/"/>
    <meta property="og:site_name" content="europost.gr"/>
    <meta property="article:published_time" content="2019-11-01T19:15:21+00:00"/>
    <meta property="og:title" content="Τι κρύβει το μυστικό δωμάτιο πίσω από τα περίφημα αγάλματα στη Νοτ. Ντακότα?… Πίσω από τα μαλλιά του Αβραάμ Λίνκολν, κρύβεται το…"/>
    <meta property="og:description" content="Η ιστορία της τεράστιας αίθουσας που βρίσκεται ακριβώς πίσω από τη γραμμή των μαλλιών του Αβραάμ Λίνκολν Πίσω από τα μαλλιά του Αβραάμ Λίνκολν, κρύβεται το μυστικό δωμάτιο στο όρος Ράσμορ, στη Νότια Ντακότα. Αλλά τι"/>
  </head>
  <body>
    <article>
      <h1>Τι κρύβει το μυστικό δωμάτιο πίσω από τα περίφημα αγάλματα στη Νοτ. Ντακότα?… Πίσω από τα μαλλιά του Αβραάμ Λίνκολν, κρύβεται το…</h1>
      <address>
        <time datetime="2019-11-01T19:15:21+00:00">01 Nov 2019, 19:15</time>
      </address>
      <p>Η ιστορία της τεράστιας αίθουσας που βρίσκεται ακριβώς πίσω από τη γραμμή των μαλλιών του Αβραάμ Λίνκολν</p>
      <p>Πίσω από τα μαλλιά του Αβραάμ Λίνκολν, κρύβεται το μυστικό δωμάτιο στο όρος Ράσμορ, στη Νότια Ντακότα. Αλλά τι είναι αυτό;</p>
      <p>Αν στο Στόουνχετζ υπήρχαν στοιχεία γραμμένα από τους δημιουργούς του, τότε δεν θα υπήρχε κανένα μυστήριο γύρω από την ύπαρξη του.</p>
      <p>Αυτό σκέφτηκε ο γλύπτης των περίφημων κεφαλών των προέδρων, (Τόμας Τζέφερσον, Αβραάμ Λίνκολν, Τζορτζ Ουάσινγκτον και Θεόδωρος Ρούσβελτ) Γκάτσον Μπόργκλουμ (Gutzon Borglum) και ήθελε να αφήσει το στίγμα του για τις μελλοντικές γενιές.</p>
      <p>Το έργο χρειάστηκε 14 χρόνια για να ολοκληρωθεί και για να γνωρίζουν οι άνθρωποι, στο απώτερο μέλλον, ποια ήταν η ιστορία και το νόημα αυτής της δημιουργίας, κατασκεύασε μια τεράστια αίθουσα που βρίσκεται ακριβώς πίσω από τη γραμμή των μαλλιών του Αβραάμ Λίνκολν.</p>
      <figure>
        <img src="https://europost.gr/wp-content/uploads/2019/11/Hall-of-Records-2017-696x462-300x199.jpg"/>
      </figure>
      <p>Την ονόμασε Hall of Records και σκέφτηκε ότι εκεί θα πρέπει να περιέχονται όλες οι πληροφορίες για το βουνό και να φιλοξενούνται σημαντικά ιστορικά εκθέματα, όπως το Σύνταγμα και η Διακήρυξη των Δικαιωμάτων.</p>
      <p>Ο Borglum ήθελε το δωμάτιο να είναι προσβάσιμο για τους επισκέπτες που θα βρίσκουν τους δίσκους του, οι οποίοι θα εξηγούν το έργο του.</p>
      <p>Το δωμάτιο άρχισε να παίρνει μορφή το 1938, όταν ο Borglum ανατίναξε τον βράχο και έκανε ένα άνοιγμα. Μια πόρτα πεντέμισι μέτρα ψηλή που οδηγούσε σε ένα χώρο με μήκος 23 μέτρα και πλάτος 11 μέτρα.</p>
      <p>Όμως, η επιθυμία του γλύπτη δεν ήταν ίδια με της κυβέρνησης, που προέβαλε ως επιχείρημα για να σταματήσει η κατασκευή του δωματίου, την έλλειψη κονδυλίων.</p>
      <p>Παρά τις προσπάθειες του, δεν κατάφερε να ολοκληρώσει το Hall of Records και το 1941 πέθανε, αφήνοντας ημιτελές το φιλόδοξο δωμάτιο του.</p>
      <p>Η οικογένειά του, όμως, δεν εγκατέλειψε τις προσπάθειες να γίνει πραγματικότητα το όνειρο του. Για δεκαετίες, οι απόγονοι του Borglum υπέβαλαν αιτήσεις στην κυβέρνηση να ολοκληρώσει την αίθουσα προς τιμήν του έργου του, κάτι που δεν έγινε.</p>
      <figure>
        <img src="https://europost.gr/wp-content/uploads/2019/11/0e115b85-11f3-490d-8e0b-a61fbc9cd659-300x169.jpg"/>
      </figure>
      <p>Πάντως, το 1998, τα μέλη της οικογένειας συγκεντρώθηκαν στο ημιτελές δωμάτιο και τοποθέτησαν δισκία από πορσελάνη, με κείμενα που εξηγούσαν το έργο που επιτέλεσε ο Borglum στο βουνό.</p>
      <p>Επιστέγασμα είναι μια επιγραφή, σαν επιτύμβια πλάκα, που αναφέρει στους στόχους που είχε ο γλύπτης όταν σκάλιζε τις κεφαλές των προέδρων, στην πλαγιά του βουνού.</p>
      <h3>Σχετικά</h3>
    </article>
  </body>
</html>