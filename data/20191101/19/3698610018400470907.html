<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/pislya-matchu-z-dinamo-p-yat-klyuchovih-futbolistiv-shahtarya-ne-potrapili-v-zayavku-na-tur-upl-328220_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T19:58:00+00:00"/>
    <meta property="og:title" content="Після матчу з &quot;Динамо&quot; п'ять ключових футболістів &quot;Шахтаря&quot; не потрапили в заявку на тур УПЛ"/>
    <meta property="og:description" content="Лідери донеччан не зіграють з Карпатами."/>
  </head>
  <body>
    <article>
      <h1>Після матчу з "Динамо" п'ять ключових футболістів "Шахтаря" не потрапили в заявку на тур УПЛ</h1>
      <h2>Лідери донеччан не зіграють з "Карпатами".</h2>
      <address>
        <time datetime="2019-11-01T19:58:00+00:00">01 Nov 2019, 19:58</time>
      </address>
      <p>Головний тренер донецького "Шахтаря" Луїш Каштру не зможе розраховувати у матчі <b><a href="https://dt.ua/SPORT/prem-yer-liga-anons-de-divitisya-matchi-13-go-turu-328122_.html">української Прем'єр-ліги</a></b> проти "Карпат" на ряд основних гравців команди.</p>
      <p>У Львів не вирушили захисники Сергій Кривцов і Ісмаїлі, півзахисник Євген Коноплянка і Марлос. Поза заявкою команди виявився і голкіпер Андрій Пятов, повідомляє прес-служба "гірників".</p>
      <p>Нагадаємо, що Кривцов, Ісмаїлі, Коноплянка і Марлос травмувалися в матчі 1/8 фіналу Кубка України проти "Динамо", в якому донеччани поступилися в додатковий час з рахунком 1:2.</p>
      <p>Поєдинок 13-го туру УПЛ "Карпати" – "Шахтар" відбудеться у Львові завтра, 2 листопада. Початок зустрічі – о 14:00.</p>
      <p>Після 12-ти зіграних турів "Шахтар" випереджає "Динамо" на десять очок, а "Карпати" розташовуються на десятій сходинці турнірної таблиці чемпіонату.</p>
      <p><b><a href="https://dt.ua/SPORT/karpati-shahtar-video-onlayn-translyaciya-matchu-328154_.html">"Карпати" – "Шахтар": відео онлайн-трансляція матчу</a></b>.</p>
      <footer>За матеріалами: <a href="https://dt.ua/go/aHR0cDovL3NoYWtodGFyLmNvbQ==">ФК Шахтер</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>