<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/starcraft-2-arcturus-mengsk-deepmind/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T19:33:00+00:00"/>
    <meta property="og:title" content="StarCraft 2: arriva Arcturus Mengsk e Deepmind"/>
    <meta property="og:description" content="Sempre in occasione del BlizzCon 2019, Blizzard ha presentato Arcturus Mengsk, che arriverà a breve all'interno di StarCraft 2."/>
  </head>
  <body>
    <article>
      <h1>StarCraft 2: arriva Arcturus Mengsk e Deepmind</h1>
      <address><time datetime="2019-11-01T19:33:00+00:00">01 Nov 2019, 19:33</time> by <a rel="author">Ivan Miralli</a></address>
      <p>Continuano inesorabilmente gli annunci alla <b>BlizzCon 2019</b>, che si sta tenendo proprio in questi istanti sul palco dell’<b>Anaheim Convention Center</b>. In particolare, è stato annunciato l’arrivo di <b>Arcturus Mengsk </b>nel celebre strategico <b>StarCraft 2</b>. Mengsk, proveniente dal pianeta <b>Korhal</b>,  rappresenta indubbiamente uno dei principali <i>villain </i>dell’intero universo di Blizzard, spaziando tra titoli quali il primo StarCraft e e Brood Wars.</p>
      <p>L’arrivo di Arcturus Mengsk su <b>StarCraft 2</b>, giocabile presso l’evento, è previsto per l’attuale mese di <b>novembre</b>, nonostante non sia stata comunicata una data precisa. Attendiamo quindi aggiornamenti da parte di Blizzard, che siamo sicuri arriveranno nel corso dei prossimi giorni.</p>
      <figure>
        <img src="https://www.tomshw.it/images/images/2019/11/starcraft-59875.768x432.jpg"/>
      </figure>
      <p>Leggi anche: <a href="https://www.tomshw.it/videogioco/diablo-4-overwatch-2-segreti/">Diablo 4 e Overwatch 2 hanno “eliminato” progetti segreti di Blizzard</a></p>
      <p>Sempre in occasione del <b>BlizzCon 2019</b>, è stato annunciato che i giocatori avranno la possibilità, durante l’evento, di fronteggiare <b>DeepMind</b>, l’intelligenza artificiale realizzata da <b>Google</b>, su <b>StarCraft 2</b>. A rendere particolarmente sensazionale tale notizia è soprattutto, a quanto pare, l’incredibile abilità della nuova intelligenza artificiale, capace di battere la quasi totalità dei giocatori dell’atteso titolo.</p>
      <p>E voi, che ne pensate dell’arrivo di Mengsk su StarCraft 2? Avete mai giocato all’opera di Blizzard Entertainment o è proprio stato questo annuncio ad accendervi la voglia di immergervi nel celebre strategico? Che ne pensate di tutti gli annunci fatti durante questo <b>BlizzCon 2019</b>, qual è il vostro preferito? Fatecelo sapere nei commenti!</p>
      <blockquote>Hai voglia di giocare ad un ottimo strategico in vista dell’arrivo di Mengsk? Acquista subito StarCraft 2 a questo <a href="https://toms.it/Iw8C1">indirizzo</a>!</blockquote>
    </article>
  </body>
</html>