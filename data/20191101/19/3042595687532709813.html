<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/leonardo-dicaprio---lover-a-stotte-thunberg/71771327"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T19:29:05+00:00"/>
    <meta property="og:title" content="Leonardo DiCaprio: - Lover å støtte Thunberg"/>
    <meta property="og:description" content="Stjerna har møtt den svenske 16-åringen, og lover å støtte henne i kampen mot klimakrisen."/>
  </head>
  <body>
    <article>
      <h1>Leonardo DiCaprio: - Lover å støtte Thunberg</h1>
      <h2>Stjerna har møtt den svenske 16-åringen, og lover å støtte henne i kampen mot klimakrisen.</h2>
      <address><time datetime="2019-11-01T19:29:05+00:00">01 Nov 2019, 19:29</time> by <a rel="author">Marte Klausen</a></address>
      <p>Skuespilleren Leonardo DiCaprio og klimaforkjemper Greta Thunberg har møttes, noe Hollywood-stjerna synliggjør på <a href="https://www.instagram.com/p/B4VL7ZnFrjf/">Instagram</a>.</p>
      <p>Der utroper han blant annet Thunberg til en av vår tids ledere og beskriver dette som et avgjørende tidspunkt i menneskehetens historie.</p>
      <h3>- Tiden for passivitet er over</h3>
      <p>- Historien vil dømme oss etter hva vi gjør i dag for å sikre at fremtidige generasjoner kan nyte den samme levelige planeten vi så åpenbart har tatt for gitt. Jeg håper at Gretas budskap er en vekkerklokke til verdensledere over alt, at tiden for passivitet er over, skriver DiCaprio.</p>
      <figure>
        <embed-post data-src="https://www.instagram.com/p/B4VL7ZnFrjf" data-service="Instagram"/>
      </figure>
      <p>
        <b>Han fortsetter med å skrive at det er på grunn av Greta og unge aktivister at han er optimistisk på framtidas vegne.</b>
      </p>
      <p>- Det var en ære å møte Greta. Hun og jeg har forpliktet oss til å støtte hverandre, i håp om å sikre en lysere fremtid for vår planet, avslutter han.</p>
      <p>
        <a href="https://www.dagbladet.no/nyheter/obama-og-dicaprio-med-felles-klimaoppfordring---tror-du-ikke-pa-klimaendringene-tror-du-ikke-pa-fakta/63922448">DiCaprio har lenge gitt uttrykk for støtte til Thunberg og uttalt seg om klimasaken.</a>
      </p>
      <p>I 2016 lagde han blant annet dokumentaren «Before the Flood» som handler om klimaendringer som følge av global oppvarming.</p>
      <h3>Ber om hjelp</h3>
      <p>Thunberg, som ikke har kommentert det DiCaprio skriver, er for øyeblikket midt oppi et ganske annet problem:</p>
      <p>
        <a href="https://www.dagbladet.no/nyheter/ber-om-hjelp/71774404">Hun har nemlig troppet oppi Chile for klimamøte, men må nå komme seg til Spania istedenfor da møtet ble flyttet dit.</a>
      </p>
      <p>- Ettersom COP25 offisielt flyttes fra Santiago til Madrid trenger jeg litt hjelp. Det viser seg at jeg har reist rundt halve verden, feil vei. Nå må jeg finne en måte å krysse Atlanteren på i november … Om noen kan hjelpe meg å finne transport ville jeg vært så takknemlig, skriver Thunberg på Twitter.</p>
    </article>
  </body>
</html>