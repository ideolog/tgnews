<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/195940/sxedon-3-7-ekat-eyro-gia-ton-panagioti-rafail-pote-feygei-gia-vostoni"/>
    <meta property="og:site_name" content="CNN.gr"/>
    <meta property="article:published_time" content="2019-11-01T19:15:39+00:00"/>
    <meta property="og:title" content="Σχεδόν 3,7 εκατ. ευρώ για τον Παναγιώτη - Ραφαήλ: Πότε φεύγει για Βοστώνη"/>
    <meta property="og:description" content="Σε λίγες ημέρες ο μικρός Παναγιώτης – Ραφαήλ Γλωσσιώτης , που πάσχει από νωτιαία μυϊκή ατροφία, ξεκινά το ταξίδι προς την ελπίδα."/>
  </head>
  <body>
    <article>
      <h1>Σχεδόν 3,7 εκατ. ευρώ για τον Παναγιώτη - Ραφαήλ: Πότε φεύγει για Βοστώνη</h1>
      <h2>Σε λίγες ημέρες ο μικρός Παναγιώτης – Ραφαήλ Γλωσσιώτης, που πάσχει από νωτιαία μυϊκή ατροφία, ξεκινά το ταξίδι προς την ελπίδα.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 21:15 , 01 November 2019</p>
      <p>Όπως ανακοίνωσε το Σωματείο για τη φροντίδα των ατόμων με νευρομυικές παθήσεις, <b>MDA Ελλάς</b>, η<b> Παρασκευή 15 Νοεμβρίου</b> ορίστηκε ως η ημερομηνία μετάβασης και εισαγωγής στο νοσοκομείο Boston Children’s Hospital - εκτός απροόπτου όπως επισημαίνεται στην ανακοίνωση, με βάση τα μέχρι στιγμής δεδομένα και τις εκτιμήσεις για την πορεία των εξελίξεων.</p>
      <p>Ο μέσος όρος διάρκειας της παραμονής του <b>18 μηνών παιδιού</b>, <b>υπολογίζεται σε 2 με 3 μήνες, με βάση τη νοσηλεία ανάλογων περιστατικών.</b></p>
      <p>Στην ίδια ανακοίνωση αναφέρεται ότι το συνολικό ποσό που συγκεντρώθηκε ανέρχεται σε<b> σχεδόν 3,7 εκατ. ευρώ.</b></p>
      <p>Δείτε ολόκληρη την ανακοίνωση της MDA Hellas:</p>
      <p>«Σε συνέχεια της ανακοίνωσής μας στις 25/10/2019, σας ενημερώνουμε για τις πρόσφατες εξελίξεις που αφορούν στο ταξίδι του μικρού Παναγιώτη Ραφαήλ στη Βοστώνη. Με τη συγκινητική συμπαράστασή σας, συμπληρώθηκε το σύνολο του ποσού που απαιτείται για τη μετάβαση του Παναγιώτη Ραφαήλ στη Βοστώνη και τη λήψη της θεραπείας Zolgensma και κατέστη δυνατόν να οριστεί ημερομηνία μετάβασης και εισαγωγής στο νοσοκομείο Boston Children’s Hospital. Από τη μέχρι τώρα επικοινωνία με το νοσοκομείο, η προτεινόμενη ημερομηνία εισαγωγής στο Boston Children’s Hospital είναι, εκτός απροόπτου, η <b>15η Νοεμβρίου 2019.</b> Ευελπιστούμε, με τις πληροφορίες που διαθέτουμε μέχρι στιγμής και εκτιμώντας όσο είναι δυνατόν την πορεία των εξελίξεων, <b>πως αυτή η ημερομηνία θα είναι οριστική.</b></p>
      <p>Η καμπάνια για τον Παναγιώτη-Ραφαήλ ολοκληρώθηκε αναμφισβήτητα με μεγάλη επιτυχία. Το συνολικό ποσό που συγκεντρώθηκε από τις 27/09/2019 έως τις 31/10/2019<b> είναι 3.681.100,15 ευρώ.</b></p>
      <p>Είναι σημαντικό να αναφερθεί πως, κατόπιν επανειλημμένων προσπαθειών, υπήρξε επιπλέον μείωση του συνολικού εκτιμώμενου κόστους του νοσοκομείου, δεδομένου ότι <b>το κόστος δεν θα καλυφθεί από τον ασφαλιστικό φορέα.</b> Η νέα εκτίμηση ανέρχεται στα 2.787.325,66 δολάρια.</p>
      <p>Η εν λόγω εκτίμηση περιλαμβάνει την τιμή του φαρμάκου, τις υπηρεσίες χορήγησης και τις αμοιβές του ιατρικού προσωπικού. Για το συνολικό κόστος, το οποίο θα περιλαμβάνει επιπλέον τα έξοδα μεταφοράς με ιδιωτικό αεροσκάφος ασθενοφόρο, αγοράς απαραίτητου ιατρικού εξοπλισμού που θα χρειάζεται να έχει μαζί του, διαμονής σε διαμέρισμα στη Βοστώνη, μετακίνησης, καθώς και τις θεραπείες που απαιτούνται για την βελτίωση και διατήρηση της φυσικής κατάστασης του ασθενούς (φυσικοθεραπείες, εργοθεραπείες, λογοθεραπείες, υδροθεραπείες), τυχόν νοσηλείας ή περαιτέρω νοσοκομειακών υπηρεσιών που ενδέχεται να προκύψουν και ότι άλλο χρειασθεί, θα δοθεί λεπτομερής απολογισμός με την ασφαλή επιστροφή του Παναγιώτη Ραφαήλ στην Ελλάδα.</p>
      <p>Ο μέσος όρος διάρκειας της παραμονής ανάλογων περιστατικών στη Βοστώνη, μετά από επικοινωνία μας με τον υπεύθυνο ιατρό του νοσοκομείου, <b>υπολογίζεται στους 2 με 3 μήνες.</b></p>
      <p>Ευχαριστούμε για μία ακόμη φορά του<b>ς 100.000 και πλέον δωρητές που αγκάλιασαν όλη αυτή τη προσπάθεια.</b></p>
      <p>Επίσης ευχαριστούμε όλους όσους από καρδιάς υποστήριξαν και συνεχίζουν να μας υποστηρίζουν και να συμπαραστέκονται, με οποιοδήποτε τρόπο στην πορεία αυτής της υπερπροσπάθειας, κατανοώντας τον δύσκολο αγώνα δρόμου που έχουμε αναλάβει προκειμένου να επιτευχθεί το αίτημα της οικογένειας και βρίσκονται στο πλευρό του Παναγιώτη – Ραφαήλ».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/195189/xeperasan-ta-3-4-ekat-eyro-oi-dorees-gia-ton-panagioti-rafail">Ξεπέρασαν τα 3,4 εκατομμύρια ευρώ οι δωρεές για τον Παναγιώτη - Ραφαήλ</a>
        </li>
        <li>
          <a href="https://www.cnn.gr/news/ellada/story/194978/pateras-mikroy-panagioti-rafail-oi-dorees-itan-apo-1-eos-kai-40-000-eyro">Πατέρας μικρού Παναγιώτη - Ραφαήλ: Οι δωρεές ήταν από 1 έως και 40.000 ευρώ</a>
        </li>
        <li>
          <a href="https://www.cnn.gr/news/ellada/story/194895/etoimos-gia-to-taxidi-sti-vostoni-o-mikros-panagiotis-rafail">Έτοιμος για το ταξίδι στη Βοστώνη ο μικρός Παναγιώτης - Ραφαήλ</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/12905/vostoni">ΒΟΣΤΩΝΗ</a>
        </li>
        <li>
          <a href="https://www.cnn.gr/eidhseis/tag/19826/taxidi-vostwnh">ΤΑΞΙΔΙ ΒΟΣΤΩΝΗ</a>
        </li>
        <li>
          <a href="https://www.cnn.gr/eidhseis/tag/81251/panagioths-rafahl">ΠΑΝΑΓΙΩΤΗΣ ΡΑΦΑΗΛ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/02/195976/snapshot/21837292.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195967/snapshot/2742525.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195978/snapshot/2621317.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/02/195981/snapshot/2742764.jpg"/>
      </figure>
    </article>
  </body>
</html>