<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191101_04695733"/>
    <meta property="og:site_name" content="De Standaard"/>
    <meta property="article:published_time" content="2019-11-01T19:27:00+00:00"/>
    <meta property="og:title" content="Chinezen kopen merknaam Thomas Cook"/>
    <meta property="og:description" content="De merknaam ­Thomas Cook blijft bestaan. Het Chinese Fosun Tourism Group heeft merkrechten, domein­namen en licenties gekocht uit de boedel van de failliet..."/>
  </head>
  <body>
    <article>
      <h1>Chinezen kopen merknaam Thomas Cook</h1>
      <address>
        <time datetime="2019-11-01T19:27:00+00:00">01 Nov 2019, 19:27</time>
      </address>
      <p>
        <b>De merknaam ­Thomas Cook blijft bestaan. Het Chinese Fosun Tourism Group heeft merkrechten, domein­namen en licenties gekocht uit de boedel van de failliete reis­gigant.</b>
      </p>
      <p>De Chinezen tellen daar elf miljoen pond (omgerekend zo’n 12,74 miljoen euro) voor neer.</p>
      <p>Fosun zou het bekende merk opnieuw willen gebruiken om zijn reizen te promoten, maar is niet van plan de activiteiten of bedrijven die verband houden met Thomas Cook ook over te nemen.</p>
      <p>Thomas Cook, een van de grootste reisconcerns ter wereld, ging in september failliet. De touroperator kampte al langer met financiële problemen en een reddingsplan kwam niet van de grond. Fosun was toen ook al geïnteresseerd in een overname. Uiteindelijk werden honderdduizenden vakantiegangers getroffen door het faillissement.</p>
      <p>In verschillende landen zijn intussen nieuwe eigenaars gevonden voor onderdelen van Thomas Cook.</p>
    </article>
  </body>
</html>