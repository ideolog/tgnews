<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/komitet_rady_rekomenduie_uhvalyty_zakonoproiekt_yakym_likvidovuietsya_koruptsiyni_1681877"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T19:10:00+00:00"/>
    <meta property="og:title" content="Комітет Ради рекомендує ухвалити законопроєкт яким ліквідовується корупційні схеми при оцінці майна"/>
    <meta property="og:description" content="Профільний парламентський комітет з питань фінансів, податкової та митної політики рекомендує Верховній Раді ухвалити за основу законопроєкт про ліквідацію електронних майданчиків-посередників при оцінці майна."/>
  </head>
  <body>
    <article>
      <h1>Комітет Ради рекомендує ухвалити законопроєкт яким ліквідовується корупційні схеми при оцінці майна</h1>
      <address>
        <time datetime="2019-11-01T19:10:00+00:00">01 Nov 2019, 19:10</time>
      </address>
      <p>
        <b>Профільний парламентський комітет з питань фінансів, податкової та митної політики рекомендує Верховній Раді ухвалити за основу законопроєкт про ліквідацію електронних майданчиків-посередників при оцінці майна.</b>
      </p>
      <p>Про це повідомляє <a href="https://iportal.rada.gov.ua/news/Novyny/183846.html">пресслужба</a> Апарату Верховної Ради.</p>
      <p>Наразі законопроєкт ще не з'явився на сайті Верховної Ради.</p>
      <p>Як зазначається, законопроєктом пропонується з 1 січня 2020 року повністю вилучити електронні майданчики-посередники та відкрити прямий доступ до баз Фонду. Наразі, інформацію про вартість майна перед продажем можна внести до електронної бази Фонду державного майна виключно через авторизовані електронні майданчики. Вартість послуг майданчиків досягає близько 1800 грн, які сплачує власник майна.</p>
      <p>Крім того, законопроект дасть змогу самостійно оцінювати майно без залучення оцінщиків. Кожен громадянин зможе внести до бази Фонду інформацію та автоматично порахувати середню вартість майна. Таким чином, законопроект значно здешевлює та спрощує процес оцінки майна для громадян та знищує монополію власників електронних майданчиків в цій сфері.</p>
      <p>Як зазначає перший заступник голови комітету Ярослав Железняк, нагальність таких майданчиків взагалі не визначена.</p>
      <p>"Під час розгляду законопроектів у нас на комітеті була ситуація, коли виявилося, що ми не розуміємо, навіщо взагалі існували ці електронні майданчики. Тож було б гарним прикладом також звернутися від комітету до НАБУ, аби зрозуміти, як вони взагалі з’явилися, хто допомагав цьому серед державних структур", - заявив він.</p>
      <p><a href="https://zik.ua/news/2019/10/31/dubnevychu_vruchyly_pidozru_1680697">Раніше</a> народному депутату України Ярославу Дубневичу повідомили про підозру в заволодінні державними коштами на суму понад 93 млн грн.</p>
      <related>
        <h4>читайте також</h4>
        <a href="https://zik.ua/news/2019/11/01/ugodu_z_malayziieyu_pro_unyknennya_podviynogo_opodatkuvannya_peredano_na_pidpys_1681847"/>
        <a href="https://zik.ua/news/2019/11/01/razumkov_pidpysav_ugodu_s_ssha_po_fatca_1681813"/>
        <a href="https://zik.ua/news/2019/11/01/parlamentski_fraktsii_vymagayut_zvilnennya_yaremenka_sluga_narodu_vymogu_1681789"/>
        <a href="https://zik.ua/news/2019/11/01/sud_zobovyazav_derzhdep_ssha_oprylyudnyty_detali_rozmovy_zelenskogo_i_trampa_1682039"/>
      </related>
    </article>
  </body>
</html>