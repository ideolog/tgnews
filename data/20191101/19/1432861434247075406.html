<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/zidan-nqma-nuzhda-da-ubezhdavam-bejl-da-ostane-1390885.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T19:21:00+00:00"/>
    <meta property="og:title" content="Зидан: Няма нужда да убеждавам Бейл да остане"/>
    <meta property="og:description" content="Наставникът на Реал Мадрид Зинедин Зидан потвърди, че Гарет Бейл е подновил леки тренировки с тима, но няма да играе срещу Бетис в утрешния двубой от 12-ия кръг в Ла Лига Уелсецът още не е напълно излекуван от контузия в прасеца"/>
  </head>
  <body>
    <article>
      <h1>Зидан: Няма нужда да убеждавам Бейл да остане</h1>
      <address><time datetime="2019-11-01T19:21:00+00:00">01 Nov 2019, 19:21</time> by <a rel="author">Sportlive.bg</a></address>
      <p>Наставникът на <a href="https://www.sportlive.bg/tags/3457"><b>Реал Мадрид</b></a> Зинедин Зидан потвърди, че Гарет Бейл е подновил леки тренировки с тима, но няма да играе срещу Бетис в утрешния двубой от 12-ия кръг в <a href="https://www.sportlive.bg/worldfootball/spain"><b>Ла Лига</b></a>.</p>
      <p>Уелсецът още не е напълно излекуван от контузия в прасеца. Бейл пропусна тренировката на Реал в понеделник, за да се срещне с агента си в Лондон. Зидан обяви, че му е било позволено да отсъства. "Бейл е тук с нас, работи и тренира усилено. Той се върна от пътуването си и се подобрява. Все още не е готов за игра, но малко по малко напредва. Изглежда, че ще трябва да го доведем да говори лично, защото не знам нищо повече по въпроса", заяви Зидан на официалната пресконференция преди двубоя.Той допълни, че няма нужда да убеждава Бейл да остава, защото не смята, че ще напусне преди края на сезона.</p>
      <p>Всички отбори идват тук, за да вземат нещо. Трябва да сме подготвени, съсредоточени. Трябва да дадем максимума от себе си, защото всеки мач е различен филм. Доволни сме от Азар. Той вижда неща, които другите не виждат и затова решава да подаде, вместо да стреля в някои от случаите", допълни Зидан.</p>
      <p>Хамес Родригес се завърна в клуба, след като бе в родната Колумбия за раждането на второто си дете, но не се очаква да играе. Централният бранител Начо Фернандес е с травма в коляното, а Марко Асенсио е трайно контузен. Реал е в търсене на пета последователна победа на „Сантяго Бернабеу" в Ла Лига.</p>
      <p>
        <i>
          <b>А кой е играчът, взел участие във всеки един двубой на Реал от началото на сезона - <a href="https://www.sportlive.bg/worldfootball/spain/Igrachyt-na-Real-vzel-uchastie-vyv-vseki-mach-do-tozi-moment-1390733.html">вижте в този материал</a>.</b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/Misleh-che-shte-umra-Marselo-prizna-za-panik-ataka-predi-finala-v-ShL-1390737.html"/>
        <a href="https://www.sportlive.bg/worldfootball/spain/Igrachyt-na-Real-vzel-uchastie-vyv-vseki-mach-do-tozi-moment-1390733.html"/>
        <a href="https://www.sportlive.bg/worldfootball/spain/Pike-Imam-topli-otnosheniq-s-trima-igrachi-na-Real-Madrid-1390710.html"/>
        <a href="https://www.sportlive.bg/worldfootball/spain/Zashto-Zidan-se-chuvstva-predaden-ot-Garet-Bejl-1390587.html"/>
      </related>
    </article>
  </body>
</html>