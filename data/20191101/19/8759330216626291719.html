<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901994/scorende-roofe-bij-anderlecht-kan-verheyen-toch-niet-helemaal-overtuigen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T19:15:00+00:00"/>
    <meta property="og:title" content="Roofe toch een miskoop voor Anderlecht? 'Hij heeft geen diepgang'"/>
    <meta property="og:description" content="Kemar Roofe lijkt stilaan naar zijn beste vorm te groeien. De spits was donderdag nog twee keer trefzeker tegen KAA Gent. Echt overtuigend vond Gert Verheyen de spits echter niet."/>
  </head>
  <body>
    <article>
      <h1>Roofe toch een miskoop voor Anderlecht? 'Hij heeft geen diepgang'</h1>
      <address>
        <time datetime="2019-11-01T19:15:00+00:00">01 Nov 2019, 19:15</time>
      </address>
      <p>
        <b>Kemar Roofe lijkt stilaan naar zijn beste vorm te groeien. De spits was donderdag nog twee keer trefzeker tegen KAA Gent. Echt overtuigend vond Gert Verheyen de spits echter niet.</b>
      </p>
      <p>De voorbije weken werd Roofe nog bekritiseerd door Verheyen. "Mijn kritiek ging louter over een aspect van zijn spel: zijn gebrek aan diepgang. Dat was donderdag tegen AA Gent ook weer.", geeft Verheyen aan in<i> Het Nieuwsblad.</i></p>
      <p>Tegen Gent kon Roofe de analist niet helemaal overtuigen. "Op een bepaald moment stonden Plastun en Ngadeu op de middellijn en kon er vanuit het middenveld van Anderlecht diep worden gespeeld. Maar dan dook hij toch niet in de ruimte in hun rug. Eén keer deed hij het en Kaminski was maar net op tijd", legt Verheyen uit.</p>
      <p><b>Geen diepgang<br/></b>Is Roofe dan een slechte aankoop van Anderlecht? "Ik zeg niet dat Roofe geen goeie spits is, hè. Het is een woelwater, die de bal kan bijhouden, een duel kan winnen. Maar een spits met diepgang is hij niet", aldus de analist.</p>
      <p>De 26-jarige Roofe speelde tot dusver zes wedstrijden voor Anderlecht. Daarin was hij goed voor drie doelpunten en één assist.</p>
    </article>
  </body>
</html>