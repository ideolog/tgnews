<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619274/%D8%B8%D8%B1%DB%8C%D9%81-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%A8%D8%B1%D8%AC%D8%A7%D9%85-%D8%A8%D8%A7%D8%B2%DA%AF%D8%B1%D8%AF%D8%AF-%D8%A7%DB%8C%D8%B1%D8%A7%D9%86%DB%8C%D8%A7%D9%86-%D8%AF%D8%B1-%D8%A8%D8%B1%D8%A7%D8%A8%D8%B1-%D8%B2%D9%88%D8%B1%DA%AF%D9%88%DB%8C%DB%8C-%D8%B3%D8%B1-%D9%81%D8%B1%D9%88%D8%AF-%D9%86%D9%85%DB%8C%E2%80%8C%D8%A2%D9%88%D8%B1%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T19:45:00+00:00"/>
    <meta property="og:title" content="ظریف: آمریکا به برجام بازگردد/ ایرانیان در برابر زورگویی سر فرود نمی‌آورند"/>
    <meta property="og:description" content="وزیر امور خارجه کشورمان در توییتی نوشت: آمریکا به جای آنکه چاهی که در آن قرار دارد را عمیق‌تر کند، باید از سیاست‌های شکست‌خورده خود دست بکشد و به برجام بازگردد."/>
  </head>
  <body>
    <article>
      <h1>ظریف: آمریکا به برجام بازگردد/ ایرانیان در برابر زورگویی سر فرود نمی‌آورند</h1>
      <address>
        <time datetime="2019-11-01T19:45:00+00:00">01 Nov 2019, 19:45</time>
      </address>
      <p>
        <i>وزیر امور خارجه کشورمان در توییتی نوشت: آمریکا به جای آنکه چاهی که در آن قرار دارد را عمیق‌تر کند، باید از سیاست‌های شکست‌خورده خود دست بکشد و به برجام بازگردد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>محمدجواد ظریف، روز جمعه در صفحه شخصی خود در توییتر نوشت: «اعمال تروریسم اقتصادی علیه کارگران عمرانی تنها نشانگر شکست حداکثری فشار حداکثری است. آمریکا می‌تواند تمام زنان، مردان و کودکان را تحریم کند اما ایرانیان در مقابل زورگویی سر فرود نخواهند آورد. آمریکا به جای آنکه چاهی که در آن قرار دارد را عمیق‌تر کند، باید از سیاست‌های شکست‌خورده خود دست بکشد و به برجام بازگردد.»</p>
      <p>آمریکا روز جمعه اعلام کرد که تحریم‌های جدیدی بر بخش عمرانی و تجارت ایران اعمال کرده است که این تحریم‌ها شامل چهار موادی هستند که عنوان شده است ایران آن‌ها را در برنامه‌های نظامی و هسته‌ای به کار می‌‎‌گیرد، اگرچه معافیت‌هایی را نیز برای مجاز کردن فعالیت شرکت‌های خارجی در چارچوب عدم اشاعه تسلیحات هسته‌ای صادر کرده است.</p>
      <figure>
        <img src="https://aftabnews.ir/files/fa/news/1398/8/10/353880_638.jpg"/>
      </figure>
      <p>وزارت امور خارجه آمریکا مدعی شده است که مایک پمپئو، وزیر امور خارجه آمریکا مصمم است که بخش عمرانی ایران، به طور مستقیم یا غیر مستقیم از سوی سپاه پاسداران ایران کنترل می‌شود که پیش از این این سازمان در فهرست سازمان‌های تروریستی آمریکا قرار گرفته است. وزارت خارجه آمریکا در این راستا اعلام کرده است که در نتیجه این تحریم، فروش آهن، گرافیت، ذغال‌سنگ ناخالص یا آماده و نرم‌افزار هماهنگ‌سازی اهداف صنعتی، در صورت به کار رفتن این مواد در بخش عمرانی ایران، قابل تحریم‌ خواهند بود.</p>
      <p>همچنین در این سند ارائه شده از سوی وزارت امور خارجه آمریکا، ادعا شده است که پمپئو، «چهار ماده راهبردی» را به دلیل مورد استفاده قرار گرفتن در راستای برنامه هسته‌ای، نظامی یا برنامه موشک‌های بالستیک و تجارت آن‌ها هدف تحریم‌ قرار داده است.</p>
      <p>این مواد شامل « لوله‌های استیل ضدزنگ 304L، تراشه‌های منگنزی لحیم‌کاری MN40، تراشه‌های منگنزی لحیم‌کاری MN70 و استیل ضدزنگ CrNi60WTi ESR + VAR هستند.</p>
      <p>مورگان اورتاگوس، سخنگوی وزارت امورخارجه آمریکا در بیانیه‌ای جداگانه مدعی شد که واشنگتن امکان آن‌چه « بازداشتن ایران از دستیابی به مواد راهبردی برای سپاه پاسداران، بخش عمرانی آن و برنامه‌های اشاعه تسلیحاتی آن را» عنوان شده است را ایجاد کرده است.</p>
      <p>وی همچنین در توییتی نوشت: آمریکا با هدف قرار دادن بخش عمرانی جمهوری اسلامی، در حال افزایش فشار حداکثری بر روی نظام ایران است. این بخش توسط گروهک تروریستی سپاه پاسداران جمهوری اسلامی ایران هدایت می‌شود. اگر شخصی مصالح تعیین شده را به بخش عمرانی ایران بفروشد یا انتقال دهد یا این بخش را تامین کند، با تحریم‌ مواجه خواهد شد.</p>
    </article>
  </body>
</html>