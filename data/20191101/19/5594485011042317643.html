<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/uzhasyavashchi-podrobnosti-za-zverskoto-ubiystvo-na-blgarin-v-marbeya_news706765.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T19:10:00+00:00"/>
    <meta property="og:title" content="Ужасяващи подробности за зверското убийство на българин в Марбея"/>
    <meta property="og:description" content="Аутопсията е установила, че той е умрял от кръвозагуба, но се е мъчил известно време"/>
  </head>
  <body>
    <article>
      <h1>Ужасяващи подробности за зверското убийство на българин в Марбея</h1>
      <h2>Аутопсията е установила, че той е умрял от кръвозагуба, но се е мъчил известно време</h2>
      <address>
        <time datetime="2019-11-01T19:10:00+00:00">01 Nov 2019, 19:10</time>
      </address>
      <p>https://blitz.bg/svyat/uzhasyavashchi-podrobnosti-za-zverskoto-ubiystvo-na-blgarin-v-marbeya_news706765.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572627154-1.jpg"/>
      </figure>
      <p><b>Мистерията около убийството на българина в Марбея се задълбочават, пишат испанските медии. </b><br/><br/>Аутопсията е установила, че той е умрял от кръвозагуба, но се е мъчил известно време. Резултатите опровергават и първоначалната информация, че е бил засегнат от 14 куршума. <br/><br/>Прострелян е три пъти в корема и веднъж - в ръката. След това тялото му е било метнато в канавка до път А-7176, който свързва Истан с Марбея.<br/><br/>Почти веднага след убийството полицията излиза с версия, че се касае за разчистване на сметки. Предполага се, че българинът е бил привикан на лобното си място под предлог, че трябва да се срещне с някого и там е бил ликвидиран. <br/><br/>Смята се, че българинът е бил замесен в наркотрафик. Случаят се разследва от Отдела за борба с наркотиците и организираната престъпност в Коста дел Сол. <br/><br/>Според испански медии става въпрос за 43-годишен българин, който  от 3 месеца живее в Испания, заедно със съпругата си. Преди това двамата са живели в Южна Африка.<br/><br/>Местни медии съобщават още, че мъжът е излязъл на вечеря и не се е прибрал. Тогава сигнал за изчезването му в полицията подава неговата съпруга.<br/><br/>От МВнР потвърдиха, че намереното тяло е на български гражданин.<br/><br/>Посолството ни в Испания към момента няма официални данни за причините и мотивите за убийството. Мисията ни е в контакт с испанските власти и проверява случая, който се разследва от испанската полиция.<br/><br/><b>Превод и редакция БЛИЦ<br/><br/>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>