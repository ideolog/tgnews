<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/world/tramp-dixasmenoi-oi-amerikanoi-gia-to-endexomeno-parapompis-tou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T19:20:44+00:00"/>
    <meta property="og:title" content="Τραμπ : Διχασμένοι οι Αμερικανοί για το ενδεχόμενο παραπομπής του"/>
    <meta property="og:description" content="Το 44% τάσσεται κατά"/>
  </head>
  <body>
    <article>
      <h1>Τραμπ : Διχασμένοι οι Αμερικανοί για το ενδεχόμενο παραπομπής του</h1>
      <h2>Το 44% τάσσεται κατά</h2>
      <address><time datetime="2019-11-01T19:20:44+00:00">01 Nov 2019, 19:20</time> by <a rel="author">ΤοΒΗΜΑ Team</a></address>
      <p>Το ενδεχόμενο της παραπομπής με το ερώτημα της καθαίρεσης σε βάρος του προέδρου των ΗΠΑ Ντόναλντ Τραμπ διχάζει τους Αμερικανούς ψηφοφόρους στις ΗΠΑ, σύμφωνα με τα στοιχεία δημοσκοπήσεων που δόθηκαν σήμερα στη δημοσιότητα.</p>
      <p>Κατά μέσο όρο, το 48% των πολιτών που συμμετείχαν σε μια σειρά δημοσκοπήσεων λέει ότι στηρίζει το ενδεχόμενο παραπομπής, ενώ το 44% τάσσεται κατά.</p>
      <p>
        <a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του</a>
      </p>
      <p>Σύμφωνα με τα στοιχεία, οι Δημοκρατικοί επιδοκιμάζουν με σθένος αυτό το ενδεχόμενο, ενώ οι Ρεπουμπλικάνοι το αποδοκιμάζουν σφόδρα.</p>
      <p>Τα δεδομένα δόθηκαν στη δημοσιότητα από τον ιστότοπο Five Thirty Eight, που εξηγεί ότι βασίστηκε στις μετρήσεις όλων των δημοσκοπήσεων που μπόρεσε να συγκεντρώσει, οι οποίες ζητούν από τους ερωτηθέντες να απαντήσουν θετικά ή αρνητικά στο ερώτημα εάν στηρίζουν το ενδεχόμενο παραπομπής του Αμερικανού προέδρου.</p>
      <h3>«Πράσινο» φως στην έρευνα</h3>
      <p>Την Πέμπτη, η Βουλή των Αντιπροσώπων, υπενθυμίζεται, ότι πέρασε σχέδιο ψηφίσματος το οποίο προβλέπει ότι η Επιτροπή Πληροφοριών της Βουλής θα συνεχίσει την έρευνα για την παραπομπή του Ντόναλντ Τραμπ.</p>
      <p>Το ψήφισμα, το οποίο πέρασε με 232 «ναι» και 196 «όχι», καθορίζει μία πιο δημόσια φάση της έρευνας.</p>
      <p>Αντιδρώντας στην απόφαση, ο Τραμπ έσπευσε να σχολιάσει στο Twitter, χρησιμοποιώντας την αγαπημένη του φράση, «κυνήγι μαγισσών».</p>
      <p>«Το μεγαλύτερο κυνήγι μαγισσών στην ιστορία των ΗΠΑ» χαρακτήρισε τη διαδικασία παραπομπής του ο αμερικανός πρόεδρος.</p>
      <p>Τόσο ο Τραμπ όσο και οι Ρεπουμπλικάνοι έχουν αρνηθεί τις κατηγορίες κάνοντας λόγο για ψεύδη, ισχυριζόμενοι μάλιστα ότι «δεν υπήρχε τίποτα λάθος» με το επίμαχο τηλεφώνημα.</p>
      <p>Από πλευράς τους, υποστηρίζουν ότι η όλη ιστορία πρόκειται για μια προσπάθεια ανατροπής του εκλογικού αποτελέσματος του 2016, αλλά επίσης, ότι σκοπό έχει και να επηρεάσει τις επικείμενες εκλογές του 2020.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/01/vimatv/apo-ti-n-yorki-sti-florinta-metakomizei-o-tramp/"/>
        <a href="https://www.tovima.gr/2019/11/01/world/metakomizei-sti-florinta-o-tramp-i-kontra-kai-to-parapono-tou-gia-ti-nea-yorki/"/>
        <a href="https://www.tovima.gr/2019/10/31/world/o-ntonalt-tramp-thaymazei-ton-mporis-tzonson/"/>
        <a href="https://www.tovima.gr/2019/10/31/world/parapompi-tramp-to-psifisma-perase-me-232-nai-kai-196-oxi/"/>
      </related>
    </article>
  </body>
</html>