<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/klychko-podav-zayavu-do-politsiyi-na-bogdana/"/>
    <meta property="og:site_name" content="Рубрика"/>
    <meta property="article:published_time" content="2019-11-01T19:37:17+00:00"/>
    <meta property="og:title" content="Кличко подав заяву до поліції на Богдана"/>
    <meta property="og:description" content="Міський голова Києва Віталій Кличко, просить Національну поліцію відкрити провадження щодо “самоправства” голови Офісу президента Андрія Богдана Про це повідомляє Радіо Свобода  з посиланням на заяву Кличка. “З урахуванням того, що керівник Офісу президента України не наділений повноваженням щодо ініціювання звільнення голови КМДА, однак, вчинив дії направлені на усунення Кличка В. В. з посади голови КМДА, […]"/>
  </head>
  <body>
    <article>
      <h1>Кличко подав заяву до поліції на Богдана</h1>
      <address><time datetime="2019-11-01T19:37:17+00:00">01 Nov 2019, 19:37</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/09/vytalyy-klychko-620x420-c-1.jpg"/>
      </figure>
      <p>
        <b>
          <b>Міський голова Києва Віталій Кличко, просить Національну поліцію відкрити провадження щодо “самоправства” голови Офісу президента Андрія Богдана</b>
        </b>
      </p>
      <p>Про це повідомляє <a href="https://www.radiosvoboda.org/a/news-schemes-klychko-vs-bohdan/30219304.html">Радіо Свобода</a>  з посиланням на заяву Кличка.</p>
      <p>“З урахуванням того, що керівник Офісу президента України не наділений повноваженням щодо ініціювання звільнення голови КМДА, однак, вчинив дії направлені на усунення Кличка В. В. з посади голови КМДА, що свідчить про здійснення Богданом А. Й. самовільного та всупереч установленого порядку вчинення дій щодо звільнення Кличка В. В. із займаної посади”, – відзначається у заяві Кличка.</p>
      <p>У зв’язку з цим він просить правоохоронців внести відомості в Єдиний реєстр досудових розслідувань і почати відповідні дії.</p>
      <p>“Вважаю, що з огляду на вказані обставини дана заява містить достатньо фактів на підтвердження того, що в діях Керівника офісу президента А. Богдана міститься склад кримінального правопорушення, передбачений статтею 356 КК України”, – йдеться в документі.</p>
      <related>
        <h4>Читайте також</h4>
        <a href="https://rubryka.com/2019/11/01/nabu-vidkrylo-spravu-stosovno-klychka-u-chomu-pidozryuyut/"/>
      </related>
      <p>Крім того, Кличко вказує в документі, що однією з підстав внесення подання щодо його звільнення з посади голови КМДА є закінчення строку повноважень президента.</p>
      <p>“З урахувань того, що головою КМДА може бути лише Київський міський голова, який обирається на виборах до місцевого самоврядування, тобто згідно з установленим порядком, головою КМДА назначається особа, яка обрана міським головою, а спонукання до звільнення голови з посади всупереч визначеним нормам є кримінальним провопорушенням”, – підсумовує мер Києва.</p>
    </article>
  </body>
</html>