<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595336/den-mou-aresei-to-var"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T19:47:00+00:00"/>
    <meta property="og:title" content="«Δεν μου αρέσει το VAR!»"/>
    <meta property="og:description" content="Αντόνιο Κόντε και Μαουρίτσιο Σάρι έχουν την ίδια άποψη για το VAR και τον τρόπο που χρησιμοποιείται από τους διαιτητές.   Στην Ιταλία αποφάσισαν να..."/>
  </head>
  <body>
    <article>
      <h1>«Δεν μου αρέσει το VAR!»</h1>
      <address><time datetime="2019-11-01T19:47:00+00:00">01 Nov 2019, 19:47</time> by <a rel="author">Sigmalivesports</a></address>
      <p>Αντόνιο Κόντε και Μαουρίτσιο Σάρι έχουν την ίδια άποψη για το VAR και τον τρόπο που χρησιμοποιείται από τους διαιτητές.<br/> <br/>Στην Ιταλία αποφάσισαν να μιλάνε μόνο για διαιτησία πλέον και ο προπονητής της Γιουβέντους είπε κι αυτός την άποψη του. Στη συνέντευξη Τύπου για το ντέρμπι με την Τορίνο, όταν ρωτήθηκε για το VAR έδωσε την εξής απάντηση. <br/> <br/>«Εμένα μου αρέσει όταν ο διαιτητής διαιτητεύει. Αυτή όμως είναι μια προσωπική άποψη. Υπάρχουν κανόνες και μπορεί να μην τους θεωρώ όλους σωστούς, αλλά πρέπει να τους αποδεχθώ. Για παράδειγμα το τι ισχύει πλέον με το χέρι. Διαβάζουμε συνεχώς, ενημερωνόμαστε, αλλά ειλικρινά δεν έχω καταλάβει τίποτα. Βέβαια και στη ζωή, καθημερινά, υπάρχουν κάποιοι κανόνες που δεν μου αρέσουν καθόλου, αλλά πρέπει να τους αποδεχθώ. Αν με ρωτάτε αν μου αρέσει το VAR, θα σας απαντήσω ότι δεν μου αρέσει. Υποτίθεται ότι μπήκε για να εξετάζουν οι διαιτητές 2-3 κραυγαλέες φάσεις και τελικά σε κάθε φάση είναι στο VAR. Εμένα ο διαιτητής μου αρέσει να διαιτητεύει, όχι να μιλάει στο ακουστικό».<br/> <br/><b>Πηγή: gazzetta.gr</b></p>
    </article>
  </body>
</html>