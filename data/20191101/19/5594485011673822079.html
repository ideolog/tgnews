<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/sinoptik-ot-nimkh-predstoi-ryazka-promyana-na-vremeto_news706611.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T19:35:00+00:00"/>
    <meta property="og:title" content="Синоптик от НИМХ: Предстои рязка промяна на времето"/>
    <meta property="og:description" content="През уикенда обстановката ще е много динамична, почти цяла Европа ще бъде обхваната от валеж, а на Балканите..."/>
  </head>
  <body>
    <article>
      <h1>Синоптик от НИМХ: Предстои рязка промяна на времето</h1>
      <h2>През уикенда обстановката ще е много динамична, почти цяла Европа ще бъде обхваната от валеж, а на Балканите...</h2>
      <address>
        <time datetime="2019-11-01T19:35:00+00:00">01 Nov 2019, 19:35</time>
      </address>
      <p>https://blitz.bg/obshtestvo/sinoptik-ot-nimkh-predstoi-ryazka-promyana-na-vremeto_news706611.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572592923-22.jpg"/>
      </figure>
      <p><b>Тази сутрин навсякъде бе облачно, така остана през деня в по-голямата част от страната. Слаби превалявания имаше на места. Дневните температури бяха от 8 до 13 градуса. </b><br/><br/>За уикенда предстои динамична обстановка - ще се усили южният вятър, който ще повиши температурите до 25-27 градуса.<br/><br/>Гост по темата в Сутрешния блок на БНТ беше Красимир Стоев от Националния институт по метеорология и хидрология.<br/><br/>Почти цяла Европа ще бъде обхваната от валежи в края на тази и началото на следващата седмица.<br/>Очаква се динамичен месец - от 4 до 10 ноември ще бъде най-топло на Балканския полуостров. Не се очакват и много валежи, те ще бъдат съсредоточени в Западна Европа в първата третина от месеца.<br/><br/>Тази година средномесечните температури ще бъдат около нормите за страната. Месечната сума на валежите в равнинните части ще бъдат от 50-70 литра, в планините от 70-100 литра на кв.м. Повечето валежи ще бъдат през втората половина от месеца.</p>
    </article>
  </body>
</html>