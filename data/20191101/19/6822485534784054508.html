<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810111.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T19:25:00+00:00"/>
    <meta property="og:title" content="هنیه: مقابله با معامله قرن یک امری ضروری است"/>
    <meta property="og:description" content=" به گزارش مهر به نقل از مرکز اطلاع رسانی فلسطین، اسماعیل هنیه در سخنانی از طریق ویدیو کنفرانس در همایش پیشگامان بیت المقدس در استانبول اظهار داشت که مقابله با طرح صلح آمریکا موسوم به معامله قرن امری ضروری است که مستلزم وحدت همه طرف‌ها برای مقابله با آن است."/>
  </head>
  <body>
    <article>
      <h1>هنیه: مقابله با معامله قرن یک امری ضروری است</h1>
      <address>
        <time datetime="2019-11-01T19:25:00+00:00">01 Nov 2019, 19:25</time>
      </address>
      <p>رئیس دفتر سیاسی جنبش مقاومت اسلامی حماس تاکید کرد که مقابله با معامله قرن یک امری ضروری است.</p>
      <p> به گزارش مهر به نقل از مرکز اطلاع رسانی فلسطین، اسماعیل هنیه در سخنانی از طریق ویدیو کنفرانس در همایش پیشگامان بیت المقدس در استانبول اظهار داشت که مقابله با طرح صلح آمریکا موسوم به معامله قرن امری ضروری است که مستلزم وحدت همه طرف‌ها برای مقابله با آن است.</p>
      <p>هنیه تاکید کرد که معامله قرن خطری نه فقط برای قدس و فلسطین، بلکه برای کل منطقه است.</p>
      <p>وی از شرکت کنندگان در این همایش دعوت کرد طرح و برنامه‌ای را برای به شکست کشاندن معامله قرن و مقابله با عادی‌سازی روابط با دشمن صهیونیستی ارائه دهند.</p>
      <p>رهبر حماس در ادامه افزود که ما به سرزمین خود پایبندیم و هرگز رژیم صهیونیستی را به رسمیت نمی‌شناسیم و با عزم و اراده پولادین از مسجد الاقصی دفاع می‌کنیم.</p>
      <p>اسماعیل هنیه خاطرنشان کرد که قدس عنوان و نماد نزاع با دشمن صهیونیستی است و فلسطین بدون قدس هیچ معنایی ندارد.</p>
      <p>وی خواستار ایجاد یک صندوق مردمی برای حمایت از ساکنان قدس شد.</p>
      <p>هنیه همچنین تاکید کرد که ما با تمام توان از قدس دفاع خواهیم کرد و رژیم صهیونیستی در مسجد الاقصی جایی نخواهد داشت، زیرا این مسجد اسلامی بوده و خواهد ماند.</p>
    </article>
  </body>
</html>