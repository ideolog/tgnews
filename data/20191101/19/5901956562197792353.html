<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/seksi/clanek/pet-stvari-s-katerimi-bo-vsaka-zenska-se-bolj-uzivala-v-seksu-243711"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T19:36:00+00:00"/>
    <meta property="og:title" content="Pet stvari, s katerimi bo vsaka ženska še bolj uživala v seksu"/>
    <meta property="og:description" content="So malenkosti, ki oplemenitijo intimno dejanje in bi jih morala v spolno življenje vključiti vsaka ženska. Kaj lahko storite za še boljši seks? Zaupajte partnerju svoje želje in pričakovanja Na..."/>
  </head>
  <body>
    <article>
      <h1>Pet stvari, s katerimi bo vsaka ženska še bolj uživala v seksu</h1>
      <h2>Obstaja nekaj na videz malenkostnih dejanj, ki znatno izboljšajo seks.</h2>
      <address><time datetime="2019-11-01T19:36:00+00:00">01 Nov 2019, 19:36</time> by <a rel="author">M. F.</a></address>
      <p>So malenkosti, ki oplemenitijo intimno dejanje in bi jih morala v spolno življenje vključiti vsaka ženska. Kaj lahko storite za še boljši seks?</p>
      <h3>Zaupajte partnerju svoje želje in pričakovanja</h3>
      <p>Najbrž vam bo spočetka o njih težko govoriti na glas, a dejstvo je, da bo le, če bo poznal vaše želje in pričakovanja, te tudi izpolnil. Spolne fantazije, dotike, hitrost, ritem, fetiše, skratka vse, kar je povezano s spolnostjo, ubesedite brez zadrege.</p>
      <h3>Vodite ga po erogenih conah</h3>
      <p>Morda jim ne namenja dovolj pozornosti, morda vseh vročih točk na vašem telesu sploh ne pozna, zato ga seznanite z njimi in ga vodite po njih ter mu pokažite, stimulacija katerih vas pripelje do največjega užitka.</p>
      <h3>Primite ga za roko in jo popeljite tja, kjer bi jo radi čutili</h3>
      <p>Včasih zahrepenite po dotiku na nekem delu telesa. Tedaj ga primite za roko in jo popeljite tja, kjer bi jo radi čutili.</p>
      <h3>Jasno recite ne</h3>
      <p>Če vam v spalnici kaj ne ustreza, brez zadržkov spregovorite o tem, kaj v vas vzbuja nelagodje. Če boste molčali in se podrejali zgolj njegovim željam, zagotovo ne boste deležni dobrega seksa.</p>
      <h3>Spregovorite o svojih negotovostih</h3>
      <p>Te lahko ustvarjajo miselno prepreko, zaradi katere popolno spolno zadovoljstvo ni dosegljivo. Vas je strah, da ste dolgočasni, da ne obvladate katerega od položajev, ste negotovi zaradi izvedbe ali svojega telesa? Vse to mu pojasnite in povejte, kaj vas med rjuhami najbolj muči. Kajti odkrita komunikacija je tudi s tega vidika nepogrešljiva in le z njo lahko premagate tisto, kar vam stoji na poti do popolnega spolnega užitka.</p>
    </article>
  </body>
</html>