<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T13:54:00+00:00"/>
    <meta property="og:title" content="تولید یک خودروی سبک و قدرتمند با بدنه ای از جنس فیبر نانو سلولزی"/>
    <meta property="og:description" content="به گزارش مهر به نقل از نیواطلس،  نانوفیبر سلولزی که از گیاهان تولید می شود(CNF) یک پنجم وزن فولاد را دارد و قدرت آن ۵ برابر این فلز است.  "/>
  </head>
  <body>
    <article>
      <h1>تولید یک خودروی سبک و قدرتمند با بدنه ای از جنس فیبر نانو سلولزی</h1>
      <address>
        <time datetime="2019-11-01T13:54:00+00:00">01 Nov 2019, 13:54</time>
      </address>
      <p>در ژاپن با استفاده از فیبر نانو سلولزی بدنه و فضای داخلی یک خودرو ساخته شده است. به گفته محققان با استفاده از این ماده می توان خودروهایی سبکتر و حافظ محیط زیست تولید کرد.</p>
      <p>به گزارش مهر به نقل از نیواطلس،  نانوفیبر سلولزی که از گیاهان تولید می شود(CNF) یک پنجم وزن فولاد را دارد و قدرت آن ۵ برابر این فلز است.  </p>
      <p>چنین فیبری به  تولید خودروهای سبک و قدرتمند کمک می کند که حافظ محیط زیست نیز هستند. با استفاده از این نوع فیبر می توان از تولید ۲ هزار کیلوگرم کربن در چرخه ساخت خودرو کاست.</p>
      <figure>
        <img src="https://media.mehrnews.com/d/2019/11/01/3/3281057.jpg"/>
      </figure>
      <p>این نوع فیبر اصولا از چوبی تهیه می شود که خرد و در محلول های شیمیایی جوشانده شده است. بنابراین فیبر مذکور به شدت متراکم، سبک و به شدت قدرتمند و البته قابل بازیافت است.</p>
      <p>در کنار این موارد می توان  فیبر مذکور را در مصارف صنعتی به کار برد و آن را به شکل های مختلف قالب گیری کرد.</p>
      <p>درهمین راستا وزارت محیط زیست ژاپن معتقد است خودروسازان با استفاده از این ماده می توانند اتومبیل هایی سبکتر و حافظ محیط زیست تر بسازند.</p>
      <figure>
        <img src="https://media.mehrnews.com/d/2019/11/01/4/3281056.jpg"/>
      </figure>
      <p>به همین دلیل در پروژه ای با همکاری دانشگاه کیوتو بدنه و فضای داخلی یک خودرو از فیبرCNF ساخته شد.  این اتومبیل «خودروی نانوسلولزی» یا NCV نام دارد و وزن آن ۱۰ درصد  کمتر از نمونه ای است که با مواد معمول ساخته می شود. همچنین  در فرایند ساخت آن گازهای گلخانه ای کمتری تولید شد.</p>
      <p>محققان به طور مداوم قطعاتی که با این ماده ساخته شده اند را آزمایش کردند تا از مقاومت آنها در بلند مدت اطمینان حاصل کنند. به گفته آنان نتایج آزمایش ها بسیار موفقیت آمیز است و چند شرکت خودروسازی  از جمله تویوتا مشغول بررسی انواعCNF هستند تا مشخص شود تولید خودرو با این مواد از لحاظ اقتصادی به صرفه است یا خیر.</p>
    </article>
  </body>
</html>