<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/01/koi-kazva-che-bus-lentata-na-carigradsko-shose-e-premahnata.428182"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T13:00:00+00:00"/>
    <meta property="og:title" content="Кой казва, че бус лентата на &quot;Цариградско шосе&quot; е премахната?!"/>
    <meta property="og:description" content="Не само, че я има, ами е удължена за престрояване на автомобилите | Dnes.bg"/>
  </head>
  <body>
    <article>
      <h1>Кой казва, че бус лентата на "Цариградско шосе" е премахната?!</h1>
      <h2>Не само, че я има, ами е удължена за престрояване на автомобилите</h2>
      <address><time datetime="2019-11-01T13:00:00+00:00">01 Nov 2019, 13:00</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Бус лентата на булевард "Цариградско шосе" не е премахната, уточниха от от пресцентъра на Столичната община, след като в социалните мрежи масово се споделя информация, придружена с видеоклип от "Спаси София". От общината заявяват, че твърдението е абсолютно невярно.</p>
      <p>"Бус лентата не е премахната, а е удължена с 240 метра зоната за престрояване на автомобилите, които идват от Телевизионната кула и се качват на бул. "Цариградско шосе" в посока "Плиска". Преди да бъде направено това изменение, заради преплитането на потоците автомобили се получаваха задръствания, които стигаха до Орлов мост”, заявяват от СО и добавят: "Освен това, преди въпросната отсечка на бул. "Цариградско шосе", бус лентата е удължена със 160 метра, за да се облекчи преминаването на градския транспорт”.</p>
      <p>"Целта на направените промени е да се улесни движението по тази натоварена пътна артерия. А разпространената тази сутрин невярна информация само заблуждава гражданите на София”, категорични са от "Московска” 33.</p>
    </article>
  </body>
</html>