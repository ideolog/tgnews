<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810060.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T13:29:00+00:00"/>
    <meta property="og:title" content="تصاویر جدید از موبایل تاشو موتورلا منتشر شد"/>
    <meta property="og:description" content="تصاویری از موبایل تاشو موتورلا منتشر شده است. این تصاویر نشان می دهند دستگاه از طرح قدیمی موبایل ریزر الهام گرفته و دارای یک نمایشگر یکپارچه است."/>
  </head>
  <body>
    <article>
      <h1>تصاویر جدید از موبایل تاشو موتورلا منتشر شد</h1>
      <address>
        <time datetime="2019-11-01T13:29:00+00:00">01 Nov 2019, 13:29</time>
      </address>
      <p>تصاویری از موبایل تاشو موتورلا منتشر شده است. این تصاویر نشان می دهند دستگاه از طرح قدیمی موبایل ریزر الهام گرفته و دارای یک نمایشگر یکپارچه است.</p>
      <p>به گزارش مهر به نقل از دیلی میل، به تازگی تصاویری از موبایل تاشو Razr از شرکت موتورلا  منتشر شده است.</p>
      <figure>
        <img src="https://media.mehrnews.com/d/2019/11/01/3/3281053.jpg"/>
      </figure>
      <p>ایوان بلاس یکی از کارشناسان حوزه فناوری تصاویری را در حساب کاربری توئیتر خود منتشر کرد که به نظر می رسد تصاویر رسمی موبایل ریزر با نمایشگر تاشو است.  </p>
      <figure>
        <img src="https://media.mehrnews.com/d/2019/11/01/4/3281052.jpg"/>
      </figure>
      <p>موتورلا تصمیم دارد نسخه جدید موبایل ریزر را ماه آینده رونمایی کند. با توجه به تصاویر به نظر می رسد طرح دستگاه مذکور از موبایل های تاشوی قدیمی ریزر الهام گرفته شده است.</p>
      <p>با توجه به تصاویر به نظر می رسد در انتهای موبایل یک تکه پلاستیکی بزرگ وجود دارد که  احتمالا دکمه خانه یا اسکنر اثر انگشت روی آن قرار می گیرد.</p>
      <p>هنگامیکه دستگاه باز می شود، یک نمایشگر یکپارچه مشابه گلکسی فولد به وجود می آید.</p>
      <p>گزارش های پیشین حاکی از آن است که موبایل تاشو موتورلا مجهز به تراشه اسنپ دراگون ۷۱۰ کوالکام  خواهد بود و با گزینه های ۴و ۶ گیگابایتRAM عرضه می شود. همچنین حافظه داخلی دستگاه نیز دو گزینه ۶۴ و ۱۲۸ گیگابایتی خواهد داشت.</p>
      <p>حق امتیاز اختراع موتورلا که در سال جاری ثبت شده نشان می دهد یک نمایشگر با اندازه متوسط روی موبایل تاشو ریزر  وجود خواهد شد.</p>
    </article>
  </body>
</html>