<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-zoni-chaes-policiya-zlovila-turistiv-ekstremaliv-iz-kijeva-foto-637020.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T13:23:05+00:00"/>
    <meta property="og:title" content="У зоні ЧАЕС поліція зловила туристів-екстремалів із Києва (фото)"/>
    <meta property="og:description" content="Кияни незаконно проникли у зону відчуження"/>
  </head>
  <body>
    <article>
      <h1>У зоні ЧАЕС поліція зловила туристів-екстремалів із Києва (фото)</h1>
      <address>
        <time datetime="2019-11-01T13:23:05+00:00">01 Nov 2019, 13:23</time>
      </address>
      <h4>Кияни незаконно проникли у зону відчуження</h4>
      <p>Працівники відділу поліції зони ЧАЕС під час патрулювання території зони відчуження в місті Прип’ять виявили групу з шести чоловіків, які незаконно проникли туди з метою екстремального туризму.  </p>
      <p>Туристи-правопорушники, віком від 20-ти до 46 років, усі жителі міста Київ. Про це <a href="https://kv.npu.gov.ua/news/Informacziya/zona-chaes-policziya-viyavila-grupu-cholovikiv-yaki-porushili-rezhim-radiaczijnoji-bezpeki/">повідомляє</a> пресслужба Головного управління Нацполіції в Київській області.</p>
      <p>Відносно громадян складені адміністративні протоколи за ст. 46-1 «Порушення вимог режиму радіаційної безпеки в місцевостях, що зазнали радіоактивного забруднення» Кодексу України про адміністративні правопорушення. Порушникам загрожує покарання у вигляді штрафу від 20 до 30 неоподатковуваних мінімумів доходів громадян.</p>
      <p>Матеріали направлено до Іванківського районного суду Київської області для прийняття рішення. </p>
      <p>Нагадаємо, днями під час патрулювання зони відчуження Чорнобильської АЕС поліцією спільно з прикордонниками поблизу відселеного м. Прип’ять <a href="https://glavcom.ua/kyiv/news/u-chornobilsku-zonu-nezakonno-pronikla-grupa-rosiyan-foto-635920.html">було виявлено сім сталкерів</a>. Серед них 19-річний житель Житомирської області, 22-річний житель Київської області, 27-річний житель Києва, жителі Запоріжжя 25-ти та 26-х років та двоє росіян 24-х та 33-х років, які незаконно проникли на територію зони відчуження з метою екстремального туризму.</p>
      <p>До слова, у зоні відчуження ЧАЕС <a href="https://glavcom.ua/kyiv/news/chornobilsku-zonu-mozhna-bude-vidvidati-na-povitryaniy-kuli-635802.html">для туристів хочуть організувати екскурсії на повітряних кулях</a>. Є кілька компаній, які зацікавилися цією ідеєю.</p>
      <related>
        <a href="https://glavcom.ua/kyiv/news/u-chornobilsku-zonu-nezakonno-pronikla-grupa-rosiyan-foto-635920.html"/>
        <a href="https://glavcom.ua/kyiv/news/chornobilsku-zonu-mozhna-bude-vidvidati-na-povitryaniy-kuli-635802.html"/>
        <a href="https://glavcom.ua/kyiv/news/u-chornobilskiy-zoni-stalasya-pozhezha-foto-634756.html"/>
      </related>
    </article>
  </body>
</html>