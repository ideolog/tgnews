<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-maharashtra-among-bjp-shivsena-rift-uddhav-thackeray-and-sharad-pawar-talk-over-phone-2827134.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T13:06:27+00:00"/>
    <meta property="og:title" content="महाराष्ट्र में कुर्सी की खींचतान के बीच उद्धव ठाकरे ने फोन पर की शरद पवार से बात"/>
    <meta property="og:description" content="शिवसेना प्रमुख उद्धव ठाकरे ने गुरुवार रात को राकांपा के प्रमुख शरद पवार से फोन पर बात की। दोनों पार्टियों के आंतरिक सूत्रों की मानें तो महाराष्ट्र में वे बीजेपी के साथ जाएंगे और सरकार..."/>
  </head>
  <body>
    <article>
      <h1>महाराष्ट्र में कुर्सी की खींचतान के बीच उद्धव ठाकरे ने फोन पर की शरद पवार से बात</h1>
      <address><time datetime="2019-11-01T13:06:27+00:00">01 Nov 2019, 13:06</time> by <a rel="author">लाइव हिन्दुस्तान टीम,नई दिल्ली</a></address>
      <p>शिवसेना प्रमुख उद्धव ठाकरे ने गुरुवार रात को राकांपा के प्रमुख शरद पवार से फोन पर बात की। दोनों पार्टियों के आंतरिक सूत्रों की मानें तो महाराष्ट्र में वे बीजेपी के साथ जाएंगे और सरकार बनाएंगे। खबर है कि ये बातचीत तब हुई जब ठाकरे ने पार्टी नेता संजय राउत के फोन पर फोन किया और वे शरद पवार के घर पर थे। बता दें कि ये बात तब सामने आई है जब कयास लगाए जा रहे थे कि राकांपा व कांग्रेस महाराष्ट्र में सरकार बनाने के लिए शिवसेना की मदद कर सकते हैं। </p>
      <p>बता दें कि बीजेपी और शिवसेना ने लड़ा था। महाराष्ट्र विधानसभा चुनाव मिलकर लडड भाजपा 105 सीट जीतकर सबसे बड़ी पार्टी के रूप में उभरी है। शिवसेना को 56 सीटें मिली हैं। राज्य में सरकार बनाने के लिए जरूरी बहुमत 145 है। हाल में हुए विधानसभा चुनाव में राष्ट्रवादी कांग्रेस पार्टी को 54 और कांग्रेस को 44 सीटें मिली हैं। विधानसभा चुनाव के नतीजे घोषित होने के दिन 24 अक्तूबर को भी राउत ने पवार से मुलाकात की थी किंतु शिवसेना सांसद ने इस 'निजी मुलाकात' करार दिया था।</p>
      <p>महाराष्ट्र में वैसे तो विधानसभा चुनाव के बाद बीजेपी और शिवसेना गठबंधन को बहुमत मिला है लेकिन मुख्यमंत्री पद को लेकर दोनों पार्टियों में खींचतान जारी है। शिवसेना जहां ढाई-ढाई साल मुख्यमंत्री पद की मांग कर रही है वहीं बीजेपी का कहना है कि चुनाव से पहले ऐसा कोई समझौता नहीं हुआ है। वहीं इस बीच कांग्रेस का बयान सामने आया है जिसमें कहा गया है कि महाराष्ट्र में राजनीतिक संकट है। </p>
    </article>
  </body>
</html>