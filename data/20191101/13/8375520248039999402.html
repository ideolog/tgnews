<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/stikhy/chergoviy-seksskandal-u-radi-tut-je-privid-dlya-optimizmu-636999.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T13:11:53+00:00"/>
    <meta property="og:title" content="Черговий сексскандал у Раді. Тут є привід для оптимізму"/>
    <meta property="og:description" content="Наслідуйте Яременка І його дівчат: українська має стати в столиці мовою життя!"/>
  </head>
  <body>
    <article>
      <h1>Черговий сексскандал у Раді. Тут є привід для оптимізму</h1>
      <address><time datetime="2019-11-01T13:11:53+00:00">01 Nov 2019, 13:11</time> by <a rel="author">Сергій Тихий</a></address>
      <h4>Наслідуйте Яременка І його дівчат: українська має стати в столиці мовою життя!</h4>
      <p>Опубліковане свіже листування Богдана Яременка з різними жінками. Виявляється, глава парламентського комітету з питань міжнародної політики вів переговори з легкодоступними дівчатами без упину і невтомно. Ну, мережева публіка накинулася на сексуально занепокоєного депутата з трохи ослаблим, але все ж таки – ще ентузіазмом. Та дайте йому вже спокій, «моралізатори», на себе подивіться!</p>
      <p>А я от на інше звернув увагу. Все листування – виключно українською! І не лише мессиджі від Яременка: трудівниці інтимного ринку теж відповідають йому правильною державною мовою! А це, знаєте, віха…</p>
      <p>Українській, щоби остаточно утвердитися в своїй ролі, треба стати не лише обов'язковою при спілкуванні з держчиновництвом, вона має перетворитися на мову повсякденності для всіх і всюди – на кухні, в анекдоті, в ліжку...</p>
      <p>А взагалі – української в Києві стало відчутно більше - більше чуєш на вулиці, частіше відповідають в магазинах і все це аж ніяк не в «межах статистичної похибки». Так що є привід для стриманого оптимізму, друзі!</p>
      <footer>Джерело: <a href="https://www.facebook.com/profile.php?id=100006615105679&amp;hc_ref=ARRmMWFr6pcoYT-a564w2eHfwbzXEvo-28IOv">Блог Сергія Тихого</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/pislya-nizki-seksualnih-skandaliv-u-radi-deputat-kiva-teper-nastorozhi-video-636938.html"/>
        <a href="https://glavcom.ua/news/zirka-pornohabu-illya-kiva-pro-ostanni-seksualni-skandali-u-radi-kogo-vi-syudi-ponavibirali-636897.html"/>
        <a href="https://glavcom.ua/news/geroy-poperednogo-seksskandalu-nackuvav-policiyu-na-bogdana-yaremenka-636763.html"/>
      </related>
    </article>
  </body>
</html>