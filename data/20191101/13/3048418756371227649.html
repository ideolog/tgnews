<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/geen-verhoging-van-aow-leeftijd-in-2025/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T13:12:00+00:00"/>
    <meta property="og:title" content="Geen verhoging van AOW-leeftijd in 2025"/>
    <meta property="og:description" content="67 blijft 67"/>
  </head>
  <body>
    <article>
      <h1>Geen verhoging van AOW-leeftijd in 2025</h1>
      <h2>67 blijft 67</h2>
      <address><time datetime="2019-11-01T13:12:00+00:00">01 Nov 2019, 13:12</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>De AOW-leeftijd blijft ook in 2025 op 67 jaar en wordt niet verhoogd. Dit gebeurt op basis van het pensioenakkoord dat werkgevers, werknemers en kabinet eerder dit jaar sloten.</p>
      <p>In het akkoord werd afgesproken dat de AOW-leeftijd de komende jaren oploopt van 66 jaar en 4 maanden in 2020 tot 67 jaar in 2024. Eerder lag de AOW-leeftijd in 2024 nog op 67 jaar en 3 maanden. Verder is het de bedoeling de AOW, die jarenlang 65 jaar was, na 2024 minder snel te laten stijgen dan gepland.</p>
      <p>De afspraken in het pensioenakkoord moeten nog worden vastgelegd in een nieuwe wet. Verantwoordelijk minister Wouter Koolmees is gebonden aan de huidige regels. Hij moet daarom de AOW-leeftijd voor 2025 nog laten stijgen naar 67 jaar en drie maanden, meldt hij aan de Tweede Kamer. Naar verwachting is de nieuwe wet echter op tijd klaar zodat de drie maanden extra niet doorgaan.</p>
      <p>Een eventuele stijging is gekoppeld aan de levensverwachting. Uit een nieuwe prognose van het Centraal Bureau voor de Statistiek (CBS) zullen 65-jarigen in 2025 ruim een maand langer leven dan in 2024, het jaar waarop de AOW voor het eerst met 67 jaar begint.</p>
      <p>De levensverwachting van 65-jarigen neemt sinds 1950 toe. Destijds had de gemiddelde Nederlander van die leeftijd nog 14,3 jaar te leven. Nu is dat dus ruim vijf jaar meer. Sinds 2014 is de levensverwachting, onder invloed van hogere sterfte door bijvoorbeeld griepepidemieën, enigszins gestagneerd. Het CBS gaat ervan uit dat de levensverwachting na 2019 weer omhooggaat.</p>
      <p>
        <i>ANP</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>