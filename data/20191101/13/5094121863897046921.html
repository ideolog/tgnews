<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/dusicky-kapsari-utoci-straky-okradaji-i-zemrele-stezuje-si-duchodkyne-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T13:05:00+00:00"/>
    <meta property="og:title" content="Dušičky? Kapsáři útočí. Straky okrádají i zemřelé, stěžuje si důchodkyně"/>
    <meta property="og:description" content="Poklízení hrobů spojené s chvilkovou nepozornosti a kabelka je pryč. Přesně těmto případům chtějí v období dušiček předcházet republikový policisté. Vzhledem ke zvýšené návštěvnosti hřbitovů posilují v jejich areálu a okolí nad běžný rámec své hlídky až o desítky policistů."/>
  </head>
  <body>
    <article>
      <h1>Dušičky? Kapsáři útočí. Straky okrádají i zemřelé, stěžuje si důchodkyně</h1>
      <address><time datetime="2019-11-01T13:05:00+00:00">01 Nov 2019, 13:05</time> by <a rel="author">autor externí</a></address>
      <p>Svou přítomností chtějí působit na návštěvníky a odradit kapsáře od jejich útoků. „Snažíme se nabádat návštěvníky, aby dbali své bezpečnosti, protože se zvýšenou návštěvností dochází také ke kapesním krádežím,“ popsal mluvčí policie David Chaloupka.</p>
      <figure>
        <img src="https://g.denik.cz/50/d2/brno-dusicky-0-02_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/dusicky-brnany-ke-hrobu-odveze-minibus-ohlidaji-je-policiste-20191101.html">Dušičky ve znamení stovek metrů: cestu z parkovišť zkrátí na hřbitově minibus Přečíst článek ›</a>
      </aside>
      <p>Každý rok evidují strážci zákona desítky případů. Nekradou se jen osobní věci návštěvníků, ale i výzdoba hrobů. „Nešvar je to, že jsou mezi námi straky, které okrádají zemřelé. Člověk koupí věnec za tři sta korun, otočí se, ujde pár kroků a věnec je pryč,“ řekla důchodkyně Milada Řezníčková.</p>
      <p>Kromě prevence krádeží se policisté věnují i řízení dopravy. „V okolí hřbitova usměrňujeme dopravu i na přechodech pro chodce. Zvýšené množství chodců by kompletně mohlo zablokovat dopravu,“ sdělil Chaloupka. Kromě přechodů se snaží pomoci i řidičům na parkovištích.</p>
      <figure>
        <img src="https://g.denik.cz/50/e8/brno-salina-tramvaj-vyroci-velke-brno-krest-primatorka-marketa-vankova_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/stred-brna-bez-salin-vadi-starsim-lidem-podporuji-zivot-v-centru-rika-expert-20191101.html">Střed Brna bez šalin? Vadí starším lidem. Podporují život v centru, říká expert Přečíst článek ›</a>
      </aside>
      <p>Kromě republikových policistů se věnují bezpečnosti na hřbitovech i brněnští strážníci.</p>
      <p>
        <b>SIMONA CHLUPOVÁ</b>
      </p>
    </article>
  </body>
</html>