<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/oribil-un-politist-roman-considerat-erou-a-fost-arestat-pentru-ca-a-facut-sex-cu-o-fata-de-13-ani-si-a-filmat-o-152494.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-01T13:11:00+00:00"/>
    <meta property="og:title" content="Oribil! Un poliţist român considerat &quot;erou&quot; a fost arestat pentru că a făcut sex cu o fată de 13 ani şi a filmat-o"/>
    <meta property="og:description" content="Un poliţist în vârstă de 33 de ani din Craiova, Alexandru Ionuţ Bodgan, a fost arestat preventiv pentru că a întreţinut raporturi sexuale cu o minoră şi pentru pornografie infantilă. Poliţistul este considerat 'erou local' în Craiova fiindcă la începutul acestui an a trecut prin flăcări pentru a salva viaţa unui bătrân."/>
  </head>
  <body>
    <article>
      <h1>Oribil! Un poliţist român considerat "erou" a fost arestat pentru că a făcut sex cu o fată de 13 ani şi a filmat-o</h1>
      <address>
        <time datetime="2019-11-01T13:11:00+00:00">01 Nov 2019, 13:11</time>
      </address>
      <figure>
        <img src="https://www.ebihoreanul.ro/modules/news/files/fatatanarageneric01112019.jpg"/>
        <figcaption>(foto: generic)</figcaption>
      </figure>
      <p>
        <b>Un poliţist în vârstă de 33 de ani din Craiova, Alexandru Ionuţ Bodgan, a fost arestat preventiv pentru 30 de zile pentru că a întreţinut raporturi sexuale cu o minoră şi pentru pornografie infantilă.</b>
      </p>
      <p>Poliţistul este considerat "erou local" în Craiova fiindcă la începutul acestui an a trecut prin flăcări pentru a salva viaţa unui bătrân, relatează Mediafax.ro. El este divorţat din 2017 şi are un copil de 6 ani, potrivit aceleiaşi surse. </p>
      <p>DIICOT a transmis, vineri, că inculpatul este agent în cadrul Inspectoratului de Poliţie Judeţean Dolj, Secţia 5 Poliţie Craiova. </p>
      <p>"În fapt s-a reţinut că, începând cu toamna anului 2017, inculpatul Alexandru Ionuţ Bogdan a întreţinut relaţii sexuale cu o persoană vătămată, în acel moment în vârstă de 13 ani, ulterior realizând cu aceasta, folosind telefonul mobil, mai multe fişiere foto şi video cu caracter sexual explicit", se arată în comunicatul procurorilor. </p>
      <p>Potrivit DIICOT, totul a pornit de la o ţigară: "În toamna anului 2017, mergând în zona stadionului din Segarcea, în apropierea apartamentului deţinut de către părinţii săi, inculpatul Alexandru Ionuţ Bogdan o cunoaşte pe persoana vătămată minoră, în acel moment în vârstă de 12 ani, elevă la o şcoala generală din localitate. Conform declaraţiilor date, persoana vătămată minoră, i-a cerut o ţigară, în cadrul discuţiilor avute, inculpatului Alexandru Ionuţ Bogdan solicitându-i profilul unei reţele de socializare, pentru a putea ţine legătura".</p>
      <p>În perioada următoare, poliţistul a păstrat legătura cu fata prin intermediul messenger-ului sau telefonic, întâlnindu-se ori de câte ori se deplasa la în localitatea Segarcea, iar după câteva luni ajungând să întreţină relaţii sexuale.</p>
      <p>"Ulterior cei doi continuă să întreţină relaţii sexuale în mod repetat în apartamentul părinţilor inculpatului sau în autoturismul său personal", au transmis procurorii.</p>
      <p>Mai mult, poliţistul a făcut mai multe fotografii şi filme cu caracter sexual explicit "atât reprezentând momentul în care întreţineau relaţii sexuale cât şi prin fotografierea persoanei vătămate dezbrăcată, în poziţii cu acelaşi caracter sau prin expunerea organelor genitale ale acesteia".</p>
      <p>Totodată, agentul îi cerea fetei să-i trimită prin reţelele de socializare astfel de fotografii. "Cu prilejul percheziţiei informatice efectuate în cauză şi accesului la adresa de e-mail folosită de inculpat au fost găsite astfel de fişiere foto şi video datate februarie-august 2019", se arată în comunicatul DIICOT.</p>
    </article>
  </body>
</html>