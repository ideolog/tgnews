<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230746/"/>
    <meta property="og:site_name" content="Українська правда"/>
    <meta property="article:published_time" content="2019-11-01T13:39:46+00:00"/>
    <meta property="og:title" content="Рябошапка обіцяє &quot;хороші зрушення&quot; у справі Гандзюк"/>
    <meta property="og:description" content="Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк."/>
  </head>
  <body>
    <article>
      <h1>Рябошапка обіцяє "хороші зрушення" у справі Гандзюк</h1>
      <address>
        <time datetime="2019-11-01T13:39:46+00:00">01 Nov 2019, 13:39</time>
      </address>
      <p>Генеральний прокурор Руслан Рябошапка обіцяє найближчими днями оприлюднити важливу інформацію з розслідування вбивства активістки Катерини Гандзюк.</p>
      <p><b>Джерело:</b> коментар журналістам, який подає агентство "<a href="https://interfax.com.ua/">Інтерфакс-Україна</a>"</p>
      <p><b>Пряма мова:</b> "У нас будуть дуже хороші зрушення в цій справі. І, можливо, навіть на наступному тижні ми дещо зможемо повідомити суспільству".</p>
      <p><b>Деталі:</b> За словами Рябошапки, з вересня слідство у цій справі значно активізувалося, "тому невдовзі будуть результати".</p>
      <p><b>Чому це важливо:</b> 4 листопада виповнюється рік з дня смерті херсонської активістки Катерини Гандзюк, яка померла в лікарні після нападу з сірчаною кислотою. Друзі, близькі Гандзюк і активісти наголошують, що покарання понесли учасники нападу, а замовники досі не названі слідством.</p>
      <p><b>Нагадаємо:</b> У понеділок 4 листопада у багатьох містах України та світу пройдуть <a href="https://www.pravda.com.ua/news/2019/10/30/7230517/">акції "Рік без Каті" </a>з вимогою справедливості в розслідуванні вбивства Гандзюк.</p>
      <related>
        <a href="https://www.pravda.com.ua/news/2019/10/30/7230517/"/>
        <a href="https://www.pravda.com.ua/news/2019/10/16/7229171/"/>
        <a href="https://www.pravda.com.ua/news/2019/10/14/7229032/"/>
      </related>
    </article>
  </body>
</html>