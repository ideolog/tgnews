<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/krimi/policejni-manevry-v-centru-brna-anonym-nahlasil-ve-vankovce-bombu-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T13:43:00+00:00"/>
    <meta property="og:title" content="Bombový pátek v Brně: anonym nahlásil výbušniny ve Vaňkovce i Velkém Špalíčku"/>
    <meta property="og:description" content="Lidé, kteří v pátek odpoledne nakupovali v obchodním centru Vaňkovka v centru Brna, čekalo nepříjemné překvapení. Policisté je evakuovali ven z budovy kvůli nahlášené bombě."/>
  </head>
  <body>
    <article>
      <h1>Bombový pátek v Brně: anonym nahlásil výbušniny ve Vaňkovce i Velkém Špalíčku</h1>
      <address><time datetime="2019-11-01T13:43:00+00:00">01 Nov 2019, 13:43</time> by <a rel="author">Michal Hrabal</a></address>
      <p>„Před druhou hodinou odpoledne jsme přijali telefonické oznámení, že je ve Vaňkovce bomba. Budovu jsme vyklidili, kolegové prověřovali, jestli tam skutečně bomba je. To se nakonec nepotvrdilo,“ sdělil po čtvrté hodině odpoledne policejní mluvčí Petr Zámečník.</p>
      <figure>
        <img src="https://g.denik.cz/50/e8/brno-salina-tramvaj-vyroci-velke-brno-krest-primatorka-marketa-vankova_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/stred-brna-bez-salin-vadi-starsim-lidem-podporuji-zivot-v-centru-rika-expert-20191101.html">Střed Brna bez šalin? Vadí starším lidem. Podporují život v centru, říká expert Přečíst článek ›</a>
      </aside>
      <p>Evakuovaní lidé v současné době postávají venku. „Panuje tady zmatek, nikdo nám nechce nic říci,“ hlásil z místa muž, který si nepřál zveřejnit své jméno. Redakce ho však zná.</p>
      <p>V pátek to nebyl první podobný případ. Anonym nahlásil bombu i ve Velkém Špalíčku. Po poledni policisté evakuovali i návštěvníky tohoto obchodního centra. „Hlášení se tam nepotvrdilo, akci jsme už ukončili,“ potvrdil Zámečník.</p>
      <figure>
        <img src="https://g.denik.cz/50/4a/44787634-1937785306342043-8564597540538810368-o_denik-150-3x2.jpg"/>
      </figure>
      <aside>
        <a href="https://brnensky.denik.cz/nehody/3500-evakuovanych-lidi-v-nakupnim-centru-olympia-anonym-nahlasil-bombu-20181026.html">3500 evakuovaných lidí z Olympie: anonym hrozil bombou, policie žádnou nenašla Přečíst článek ›</a>
      </aside>
      <p>Anonym nahlásil bombu v Brně také na konci října minulého roku. Konkrétně v brněnské Olympii. Policisté tehdy evakuovali z obchodního centra asi tři a půl tisíce lidí. Po více než třech hodinách hledání zjistili, že se jednalo jen o planý poplach.</p>
    </article>
  </body>
</html>