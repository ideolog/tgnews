<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/otomobille-denize-boyle-uctu-iste-o-anlar-213850h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T13:11:52+00:00"/>
    <meta property="og:title" content="Otomobille denize böyle uçtu! İşte o anlar"/>
    <meta property="og:description" content="Bursa’nın Gemlik ilçesinde denize düşen otomobildeki kişi hayatını kaybetti, olay anı güvenlik kameralarınca kaydedildi."/>
  </head>
  <body>
    <article>
      <h1>Otomobille denize böyle uçtu! İşte o anlar</h1>
      <h2>Bursa’nın Gemlik ilçesinde denize düşen otomobildeki kişi hayatını kaybetti, olay anı güvenlik kameralarınca kaydedildi.</h2>
      <address>
        <time datetime="2019-11-01T13:11:52+00:00">01 Nov 2019, 13:11</time>
      </address>
      <p>Alınan bilgiye göre, limanda çalışan Halil Durmuş (25) ve Emrah A’nın bulunduğu 16 ACH 154 plakalı otomobil, liman bölgesinde denize düştü. Emrah A, bu sırada araçtan atlayarak yaralandı.</p>
      <p>Denize düşen otomobilde bulunan Durmuş, Sahil Güvenlik Komutanlığı dalgıçlarınca çıkarıldı.</p>
      <p>112 Acil Servis ekibinin yaptığı kontrolde yaşamını yitirdiği belirlenen Durmuş’un cesedi Adli Tıp Kurumuna gönderildi.</p>
      <p>Gemlik Devlet Hastanesinde tedavi altına alınan Emrah A'nın sağlık durumunun iyi olduğu öğrenildi.</p>
      <p>Limandaki güvenlik kameralarına yansıyan görüntülerde otomobilin hızlı şekilde denize doğru ilerlemesi, limanın kıyısındaki bariyere çarparak denize düşen araçtan Emrah A'nın atlama anı yer alıyor.</p>
    </article>
  </body>
</html>