<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810061.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T13:35:00+00:00"/>
    <meta property="og:title" content="واکنش فدراسیون فوتبال به اتفاقات بازی پرسپولیس - ماشین‌سازی"/>
    <meta property="og:description" content=" به گزارش مهر، فدراسیون فوتبال بعد از اتفاقات رخ داده در بازی پرسپولیس و ماشین سازی در هفته نهم لیگ برتر بیانیه ای را به شرح زیر صادر کرد:"/>
  </head>
  <body>
    <article>
      <h1>واکنش فدراسیون فوتبال به اتفاقات بازی پرسپولیس - ماشین‌سازی</h1>
      <address>
        <time datetime="2019-11-01T13:35:00+00:00">01 Nov 2019, 13:35</time>
      </address>
      <p>فدراسیون فوتبال با انتشار پیامی ضمن محکومیت برخی اتفاقات رخ داده در دیدار پرسپولیس و ماشین سازی، از برخورد «قاطع» با خاطیان خبر داد.</p>
      <p> به گزارش مهر، فدراسیون فوتبال بعد از اتفاقات رخ داده در بازی پرسپولیس و ماشین سازی در هفته نهم لیگ برتر بیانیه ای را به شرح زیر صادر کرد:</p>
      <p>«بدون شک حفظ ارزش ها و شئون در ورزشگاه ها رکن رکینی برای آحاد جامعه و علاقمندان ورزش است و همگان بر این موضوع تاکید و تصریح دارند. شکی نیست هزاران جام زرین نمی تواند با قطره ای از مجاهدت ها، فداکاری ها و عزت پهلوانان واقعی ایران اسلامی در جنگ تحمیلی برابری کند.</p>
      <p>از این رو فدراسیون فوتبال ضمن ابراز تاسف و محکومیت اقدام معدودی در بی احترامی به خانواده معزز و محترم خطیبی که والده ارجمند دو شهید دفاع مقدس و رسول خطیبی که برادر آن دو شهید بزرگوار می باشد، بلافاصله پس از مسابقه شب گذشته پرونده مربوطه را در بالاترین سطح ارکان حقوقی و انضباطی فدراسیون باز کرده است و اقدام قاطعانه با عامل یا عوامل این اتفاق با هدف پاک سازی کامل فضای کلیه ورزشگاه ها به عمل خواهد آمد.»</p>
    </article>
  </body>
</html>