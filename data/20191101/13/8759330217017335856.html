<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901959/kortrijk-moet-winnen-van-club-brugge-maar-dat-is-onmogelijk-voor-de-kerels.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T13:58:00+00:00"/>
    <meta property="og:title" content="Kortrijk moet winnen van Club Brugge, maar dat is onmogelijk voor de Kerels"/>
    <meta property="og:description" content="Club Brugge is bezig aan een ontzettend sterk seizoensbegin. Het staat soeverein aan de leiding en is tot dusver onklopbaar gebleken. Zaterdag komt KV Kortrijk op bezoek, maar de drie punten voor Kortrijk lijken vrijwel onmogelijk."/>
  </head>
  <body>
    <article>
      <h1>Kortrijk moet winnen van Club Brugge, maar dat is onmogelijk voor de Kerels</h1>
      <address>
        <time datetime="2019-11-01T13:58:00+00:00">01 Nov 2019, 13:58</time>
      </address>
      <p>
        <b>Club Brugge is bezig aan een ontzettend sterk seizoensbegin. Het staat soeverein aan de leiding en is tot dusver onklopbaar gebleken. Zaterdag komt KV Kortrijk op bezoek, maar de drie punten voor Kortrijk lijken vrijwel onmogelijk.</b>
      </p>
      <p>Bij Club Brugge mag men KV Kortrijk met veel vertrouwen ontvangen. De Bruggelingen verloren in de competitie namelijk nog geen enkele keer dit seizoen. Al twaalf(!) wedstrijden op rij zijn de troepen van Philippe Clement ongeslagen. Reden genoeg dus om weinig angst te hebben voor de Kortrijkzanen.</p>
      <p><b>Nog nooit gewonnen</b><br/>Al is er nog een andere reden waarom Kortrijk weinig angst inboezemt. <i>De Kerels</i> kunnen namelijk helemaal niet winnen van Club Brugge in het Jan Breydelstadion. Als we naar de cijfers kijken, is dat zelfs geen enkele keer gebeurd sinds de terugkeer van KV Kortrijk naar Eerste Klasse.</p>
      <p>KV Kortrijk kon in 2008-2009 de terugkeer naar Eerste Klasse vieren. Sindsdien gingen <i>de Kerels</i> veertien keer op bezoek bij Club Brugge in de competitie. In die veertien wedstrijden wist KV Kortrijk geen enkele keer te winnen van Club Brugge. De laatste keer dat KV Kortrijk er zelfs nog een punt kon sprokkelen dateert al van 26 december 2012. Toen bleef het 0-0.</p>
      <p><b>Buitenshuis</b><br/>Ook dit seizoen weet Kortrijk amper te overtuigen buitenshuis. Het mocht al zes keer op verplaatsing een wedstrijd afrekenen. Van die zes wedstrijden werd er amper één gewonnen. De vijf overige partijen werden verloren. Daarmee staat KV Kortrijk qua uitresultaten ook amper op de veertiende plek in Eerste Klasse A. Enkel Waasland-Beveren en Cercle Brugge doen slechter.</p>
    </article>
  </body>
</html>