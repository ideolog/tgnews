<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-spysky-opratsovuyut-ale-vony-zakryti-prystajko-pro-obmin-utrymuvanyh-osib/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T13:14:49+00:00"/>
    <meta property="og:title" content="Списки опрацьовують, але вони закриті – Пристайко про обмін утримуваних осіб"/>
    <meta property="og:description" content="Списки утримуваних осіб для нового обміну з Росією закриті через загрозу зриву процесу."/>
  </head>
  <body>
    <article>
      <h1>Списки опрацьовують, але вони закриті – Пристайко про обмін утримуваних осіб</h1>
      <address>
        <time datetime="2019-11-01T13:14:49+00:00">01 Nov 2019, 13:14</time>
      </address>
      <p>Списки утримуваних осіб для нового обміну з Росією закриті через загрозу зриву процесу.</p>
      <p>Міністр закордонних справ України Вадим Пристайко заявив, що списки утримуваних осіб для обміну з РФ закриті через загрозу зриву процесу.</p>
      <blockquote>– Списки опрацьовуються, але вони закриті, щоб не ставити під загрозу обмін. Кількість, я думаю, цього разу не буде точною – один до одного, а обмін буде ще чутливішим, – зазначив Пристайко.</blockquote>
      <p>Він також заявив, що новий етап обміну складніший за попередній, оскільки включає як українських політв’язнів у РФ, так і заручників, які незаконно утримуються на окупованих територіях.</p>
      <p><b>Читайте:</b> <a href="https://fakty.com.ua/ua/ukraine/20191029-sajdik-gotuyetsya-velykyj-obmin-polonenymy/">Сайдік: Готується великий обмін полоненими</a></p>
      <p>– Дайте нам трохи часу для того, щоб ми могли зробити списки та узгодити їх. Кожне сказане слово може залишити когось за ґратами, – підкреслив міністр.</p>
      <p>Раніше Факти ICTV писали, що <a href="https://fakty.com.ua/ua/svit/20191030-robota-jde-daty-nemaye-rosiya-pidtverdyla-obmin-polonenymy/">Росія підтвердила обмін полоненими</a>, проте погодженої дати поки немає.</p>
    </article>
  </body>
</html>