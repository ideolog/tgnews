<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/9-cooltura/55454-napadnaha-shei-michal-bila-losha-maika/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-01T13:30:00+00:00"/>
    <meta property="og:title" content="Нападнаха Шей Мичъл, била лоша майка"/>
    <meta property="og:description" content="Ето каква е причината"/>
  </head>
  <body>
    <article>
      <h1>Нападнаха Шей Мичъл, била лоша майка</h1>
      <h2>Ето каква е причината</h2>
      <address><time datetime="2019-11-01T13:30:00+00:00">01 Nov 2019, 13:30</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p><b>Потребители на социалните мрежи нападнаха <a href="https://bg.wikipedia.org/wiki/%D0%A8%D0%B5%D0%B9_%D0%9C%D0%B8%D1%87%D1%8A%D0%BB">Шей Мичъл</a>, като посочиха, че тя не е добра майка. Звездата от "Малки сладки лъжкини" присъства на рождения ден на рапъра Дрейк миналата седмица.</b> <a href="https://www.teenproblem.net/a/9-cooltura/55410-riana-i-dreik-pak-zaedno/">Там имаше много звездни гости - Риана, Адел, Скепта и др.</a></p>
      <p>Шей също беше сред знаменитостите, които уважиха личния празник на певеца, но тя беше залята с негативни и гневни коментари за това свое решение. <b><a href="https://www.teenproblem.net/a/9-cooltura/55384-shei-michal-stana-maika-za-parvi-pat/">А причината е, че актрисата роди първото си дете само няколко дни преди въпросното парти.</a></b></p>
      <p>Дрейк навърши 33 години на 24 октомври, а Мичъл роди момиченце на 20 октомври.</p>
      <p><i>"Чакай, ти буквално току-що роди дъщеря и си по-ангажирана с това да купонясваш с Дрейк?", "Ти ходи на парти 3 дни след раждането ѝ... никакво уважение", "Отвратително, да оставиш новороденото си бебе само няколко дни след раждането",</i> пишат разгневените последователи на звездата.</p>
      <p>Шей обаче явно не е приела зле тези упреци. Актрисата дори се пошегува. <i>"Не следя коментарите, които получавам толкова често в последно време. Но явно някои хора са наистина разстроени, че отидох на парти и оставих бебето 3 дни след раждането.  Не бяха 3 дни и тя беше с моето куче"</i>, написа Мичъл, но после изтри този пост.</p>
      <p>Стана ясно, че се е шегувала, че бебето е стояло с кучето.</p>
    </article>
  </body>
</html>