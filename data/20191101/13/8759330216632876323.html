<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901956/de-aanduidingen-verboomen-fluit-club-brugge-kraker-in-gent-voor-jongste-ref.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T13:31:00+00:00"/>
    <meta property="og:title" content="De aanduidingen: Verboomen fluit Club Brugge, kraker in Gent voor jongste ref"/>
    <meta property="og:description" content="Dit weekend is het al weer tijd voor speeldag veertien van de Jupiler Pro League. Daags voor die afgetrapt wordt, heeft de KBVB de scheidsrechters bekendgemaakt van de acht duels."/>
  </head>
  <body>
    <article>
      <h1>De aanduidingen: Verboomen fluit Club Brugge, kraker in Gent voor jongste ref</h1>
      <address>
        <time datetime="2019-11-01T13:31:00+00:00">01 Nov 2019, 13:31</time>
      </address>
      <p>
        <b>Dit weekend is het al weer tijd voor speeldag veertien van de Jupiler Pro League. Daags voor die afgetrapt wordt, heeft de KBVB de scheidsrechters bekendgemaakt van de acht duels.</b>
      </p>
      <p>De speeldag begint in Eupen, waar het lokale KAS het opneemt tegen landskampioen KRC Genk. Wesli De Cremer krijgt die wedstrijd in handen. Even later kijken koploper Club Brugge en KV Kortrijk elkaar in de ogen in een West-Vlaams duel. Nathan Verboomen moet die ongetwijfeld intense partij in goede banen proberen leiden. In Moeskroen krijgt Royal Antwerp FC Jan Boterberg als scheidsrechter.</p>
      <aside>Lees meer<br/><a href="https://www.voetbalprimeur.be/nieuws/901940/anderlecht-laat-zich-al-voor-de-vierde-keer-de-kaas-van-het-brood-eten.html?itm_source=www.voetbalprimeur.be&amp;itm_medium=highlighted-content">Anderlecht laat zich al voor de vierde keer de kaas van het brood eten</a></aside>
      <p>De topper van de speeldag staat zondag geprogrammeerd. KAA Gent speelt gastheer voor Standard Luik, de eerste achtervolger van Club Brugge. <a href="https://www.voetbalprimeur.be/nieuws/828408/nieuw-bloed-jongste-scheidsrechter-ooit-in-jupiler-pro-league.html?utm_source=doorlink&amp;utm_medium=doorlink&amp;utm_campaign=%2F">De jonge Lothar D'Hondt, amper 25 jaar oud</a>, mag zijn klasse bewijzen in die kraker. Verder ontvangt RSC Anderlecht Cercle Brugge met Nicolas Laforge als arbiter. Tot slot komt Jonathan Lardot in actie in KV Mechelen - Sporting Charleroi.</p>
      <figure>
        <iframe data-src="https://twitter.com/Belgianfootball/status/1190243429873332224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>