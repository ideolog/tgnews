<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810049.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T13:02:00+00:00"/>
    <meta property="og:title" content="نمایندگان ایران در مانور امنیت سایبری قطر شرکت می‌کنند"/>
    <meta property="og:description" content="به گزارش فارس به نقل از  مرکز روابط عمومی و اطلاع رسانی وزارت ارتباطات و فناوری اطلاعات، محمد جواد  آذری جهرمی وزیر ارتباطات در ادامه سفر خود به دوحه امروز با السلیطی وزیر حمل و نقل و ارتباطات قطر دیدار و گفتگو کرد."/>
  </head>
  <body>
    <article>
      <h1>نمایندگان ایران در مانور امنیت سایبری قطر شرکت می‌کنند</h1>
      <address>
        <time datetime="2019-11-01T13:02:00+00:00">01 Nov 2019, 13:02</time>
      </address>
      <p>وزیر ارتباطات و فناوری اطلاعات ایران و وزیر حمل و نقل و ارتباطات قطر درباره حضور نمایندگان ایران در مانور امنیت سایبری قطر که به‌زودی برگزار می شود توافق کردند.</p>
      <p>به گزارش فارس به نقل از  مرکز روابط عمومی و اطلاع رسانی وزارت ارتباطات و فناوری اطلاعات، محمد جواد  آذری جهرمی وزیر ارتباطات در ادامه سفر خود به دوحه امروز با السلیطی وزیر حمل و نقل و ارتباطات قطر دیدار و گفتگو کرد.</p>
      <p>در این دیدار که وزرای بهداشت و کار و امور اجتماعی قطر همچنین مشاور وزیر دفاع این کشور حضور داشتند، وزرای دو کشور آخرین وضعیت روابط دو جانبه تهران-دوحه را بررسی کردند. <br/>در جریان این جلسه کاری، محمد جواد آذری جهرمی و جاسم بن سیف السلیطی جزئیات همکاری های موجود و آینده دو کشور در عرصه ارتباطات و فناوری اطلاعات را به تفصیل بررسی کردند.<br/>طرفین در خصوص شرکت نمایندگان ایران در مانور امنیت سایبری قطر که  بزودی برگزار می شود و برگزاری نمایشگاه اختصاصی شرکت ها و استارت آپ‌های ایرانی در دوحه برای معرفی توانمندی های آنان به بازارهای منطقه ای و بین المللی به توافق رسیدند.<br/>همچنین نحوه مشارکت شرکت های ایرانی در برگزاری جام جهانی فوتبال مورد بررسی قرار گرفت.</p>
    </article>
  </body>
</html>