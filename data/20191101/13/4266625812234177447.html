<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/u_zaporizhzhi_sudytymut_derzhreiestratora_za_nezakonnu_zminu_prava_vlasnosti_1681565"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T13:49:00+00:00"/>
    <meta property="og:title" content="​У Запоріжжі судитимуть держреєстратора за незаконну зміну права власності, вартістю 21 млн грн"/>
    <meta property="og:description" content="Державне бюро розслідувань скерувало до суду обвинувальний акт щодо державного реєстратора у Запорізькій області через зловживання своїми повноваженнями з метою отримання неправомірної вигоди при зміні права власності на нерухомість вартістю понад 21 млн грн."/>
  </head>
  <body>
    <article>
      <h1>​У Запоріжжі судитимуть держреєстратора за незаконну зміну права власності, вартістю 21 млн грн</h1>
      <address>
        <time datetime="2019-11-01T13:49:00+00:00">01 Nov 2019, 13:49</time>
      </address>
      <p>
        <b>Державне бюро розслідувань скерувало до суду обвинувальний акт щодо державного реєстратора у Запорізькій області через зловживання своїми повноваженнями з метою отримання неправомірної вигоди при зміні права власності на нерухомість вартістю понад 21 млн грн.</b>
      </p>
      <p>Про це повідомляє <a href="https://dbr.gov.ua/news/derzhreestratora-suditimut-za-nezakonnu-zminu-prav-vlasnosti-na-nerukhomist-vartistyu-21-milyon-griven">пресслужба</a> ДБР.</p>
      <p>Згідно з повідомленням, державний реєстратор виконавчого комітету Таврійської сільської ради Оріхівського району Запорізької області, на підставі підроблених документів вніс до Державного реєстру речових прав неправдиві відомості чим лишив законного власника прав на майновий комплекс у центрі міста Запоріжжя вартістю понад 21 млн грн.</p>
      <p>За цим фактом події відкрито кримінальне провадження за ч. 3 ст. 365 КК України (зловживання своїми повноваженнями державним реєстратором, з метою отримання неправомірної вигоди, якщо це завдало істотної шкоди охоронюваним законом правам або інтересам окремих громадян, державним чи громадським інтересам або інтересам юридичних осіб).</p>
      <p>Зазначається, що у разі доведення вини, підозрюваному загрожує покарання у вигляді позбавлення волі на строк від п’яти до восьми років з позбавленням права обіймати певні посади чи займатися певною діяльністю на строк до трьох років, з конфіскацією майна або без такої.</p>
      <p><a href="https://zik.ua/news/2019/10/01/gpu_napravyla_do_sudu_obvynuvachennya_shchodo_komandyra_kyivskogo_berkutu_1657909">Нагадаємо</a>, раніше управління спеціальних розслідувань Генеральної прокуратури України у рамках розслідування злочинів проти Майдану направило до суду обвинувальний акт стосовно командира роти ПМОП "Беркут" при главку МВС Києва.</p>
      <related>
        <h4>читайте також</h4>
        <a href="https://zik.ua/news/2019/08/06/cholovik_pomer_pislya_biyky_v_zaporizhzhi_pidozryuvanogo_vidpustyly_pid_domashniy_1620319"/>
        <a href="https://zik.ua/news/2019/08/02/na_zaporizhzhi_prokurora_sudytymut_za_shahraystvo_u_velykyh_rozmirah_1617979"/>
        <a href="https://zik.ua/news/2019/04/04/u_zaporizhzhi_obvynuvachuvanyy_vchynyv_samogubstvo_pryamo_u_budivli_sudu_1544801"/>
        <a href="https://zik.ua/news/2019/03/13/nabu_doluchylasya_do_sudovogo_rozglyadu_spravy_pro_aresht_450_mln_1528335"/>
      </related>
    </article>
  </body>
</html>