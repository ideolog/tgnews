<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943669"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T13:24:52+00:00"/>
    <meta property="og:title" content="ఆ ఎమ్మెల్యే అక్రమ మైనింగ్ నిర్వహిస్తున్నారు: కాల్వ"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఆ ఎమ్మెల్యే అక్రమ మైనింగ్ నిర్వహిస్తున్నారు: కాల్వ</h1>
      <address>
        <time datetime="2019-11-01T13:24:52+00:00">01 Nov 2019, 13:24</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>గుంటూరు:</b> వైసీపీ ఎమ్మెల్యే కాపు రామచంద్రారెడ్డి అనంతపురం జిల్లా నేమకల్లులో అక్రమ మైనింగ్ నిర్వహిస్తున్నారని, ఎలాంటి అనుమతులు లేకుండా క్వారీలో పేలుళ్లు జరిపారని టీడీపీ పొలిట్ బ్యూరో సభ్యుడు కాల్వ శ్రీనివాసులు ఆరోపించారు. శుక్రవారం ఆయన మీడియాతో మాట్లాడుతూ పేలుళ్లు జరిపిన వారిని స్థానికులు పట్టుకుని పోలీసులకు అప్పగించారని, కానీ పోలీసులు కనీసం ఎఫ్ఐఆర్ కూడా నమోదు చేయలేదని విమర్శించారు. అక్రమంగా పేలుళ్లు జరిపిన వారిని వదిలేసి పట్టించిన వారిపై కేసులు పెట్టారని మండిపడ్డారు. బళ్లారిలో ఎస్సీ, ఎస్టీ కేసు నమోదు చేయించి స్థానికులను ఇబ్బందులకు గురి చేస్తున్నారన్నారు.</p>
      <p> </p>
      <p>నేమకల్లు గ్రామస్థులను పోలీసులు అనేక విధాలుగా ఇబ్బందులకు గురి చేస్తున్నారని కాల్వ శ్రీనివాసులు ఆరోపించారు. దీంతో నేమకల్లు ప్రజలు గ్రామం వదిలి వెళ్లాల్సిన పరిస్థితి కల్పించారని, దీనిపై జాతీయ మానవహక్కుల కమిషన్‌కు ఫిర్యాదు చేశామన్నారు. 14 నెలల క్రితం మూతపడిన క్వారీని అనుమతి లేకుండా తెరిచారని, జాతీయ హరిత ట్రిబ్యునల్ ఆదేశాల మేరకు ప్రభుత్వం అప్పట్లో మూసివేసిందన్నారు. కేసు విచారణలో ఉండగానే వైసీపీ ఎమ్మెల్యే కాపు రామచంద్రారెడ్డి క్వారీని తెరిచారని, క్వారీలలో ఇష్టారాజ్యంగా తవ్వకాలు జరిపి కంకర కర్ణాటకకు తరలిస్తున్నారని కాల్వ ఆరోపించారు.</p>
    </article>
  </body>
</html>