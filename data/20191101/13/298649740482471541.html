<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/01/e-ufficiale-la-maratona-dei-giochi-di-tokyo-2020-sar%c3%a0-a-sapporo-pn_20191101_00039/"/>
    <meta property="og:site_name" content="Askanews"/>
    <meta property="article:published_time" content="2019-11-01T13:06:47+00:00"/>
    <meta property="og:title" content="E’ ufficiale, la maratona dei Giochi di Tokyo 2020 sarà a Sapporo"/>
    <meta property="og:description" content="Roma, 1 nov. (askanews) – La governatrice di Tokyo, Yuriko Koike, ha accettato la decisione del Comitato Olimpico Internazionale (CIO) di spostare la maratona olimpica del 2020 da Tokyo a Sapporo, città che si trova oltre 800 chilometri a nord della capitale. La decisione del CIO era stata presa per le preoccupazioni sul clima, visto […]"/>
  </head>
  <body>
    <article>
      <h1>E’ ufficiale, la maratona dei Giochi di Tokyo 2020 sarà a Sapporo</h1>
      <h2>Troppo caldo nella capitale giapponese, ci si sposta a Nord</h2>
      <address>
        <time datetime="2019-11-01T13:06:47+00:00">01 Nov 2019, 13:06</time>
      </address>
      <figure>
        <img src="http://www.askanews.it/wp-content/uploads/2019/11/20191101_140636_0A51E1F5.jpg"/>
      </figure>
      <p>Roma, 1 nov. (askanews) – La governatrice di Tokyo, Yuriko Koike, ha accettato la decisione del Comitato Olimpico Internazionale (CIO) di spostare la maratona olimpica del 2020 da Tokyo a Sapporo, città che si trova oltre 800 chilometri a nord della capitale.</p>
      <p>La decisione del CIO era stata presa per le preoccupazioni sul clima, visto che a luglio e agosto a Tokyo si superano spesso i trenta gradi, con alti livelli di umidità.</p>
      <p>Ai Mondiali di Doha, proprio le gare su strada sono state disputate in piena notte e, nonostante ciò ci sono stati svenimenti e ricoveri in ospedale per il gran caldo.</p>
      <p>Nello stesso periodo le temperature a Sapporo, capoluogo dell’isola settentrionale di Hokkaido che nel 1972 ospitò le Olimpiadi invernali, sono inferiori di circa 6 gradi centigradi.</p>
      <p>La governatrice di Tokyo non ha comunque nascosto la sua rabbia nei confronti del CIO, che ha accusato più volte di avere preso decisioni improvvise senza consultare il governo della città.</p>
      <p>Tra gli sforzi per cercare di mitigare gli effetti del caldo, la città si era dotata di macchinari per il raffreddamento dell’aria e di materiale riflettente da usare sulle strade.</p>
    </article>
  </body>
</html>