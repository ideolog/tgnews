<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/681613/petsas-ston-realfm-978-na-min-parermineyoume-diloseis-gia-toso-so"/>
    <meta property="og:site_name" content="enikos.gr"/>
    <meta property="article:published_time" content="2019-11-01T13:06:00+00:00"/>
    <meta property="og:title" content="Πέτσας στον Realfm 97,8: Να μην παρερμηνεύουμε δηλώσεις για τόσο σοβαρά θέματα που είναι στην καρδιά των προβλημάτων της κοινωνίας - Τι είπε για τον Τσίπρα"/>
    <meta property="og:description" content="Ο υφυπουργός παρά τω πρωθυπουργώ και κυβερνητικός εκπρόσωπος Στέλιος Πέτσας στον Realfm 97,8..."/>
  </head>
  <body>
    <article>
      <h1>Πέτσας στον Realfm 97,8: Να μην παρερμηνεύουμε δηλώσεις για τόσο σοβαρά θέματα που είναι στην καρδιά των προβλημάτων της κοινωνίας - Τι είπε για τον Τσίπρα</h1>
      <address>
        <time datetime="2019-11-01T13:06:00+00:00">01 Nov 2019, 13:06</time>
      </address>
      <p>"Κατ'αρχάς να πούμε ποιο είναι το περιεχόμενο της<a href="http://www.enikos.gr/politics/681556/i-apantisi-petsa-se-tsipra-i-syneiditi-diastrevlosi-einai-cheirot"> τοποθέτησης της δικής μου</a>. Ερωτήθηκα στον ΣΚΑΙ την Κυριακή που μας πέρασε μετά τις δηλώσεις του Σαββάτου του κ. Τσαβούσογλου, ο οποίος κατηγορεί την Ελλάδα ότι πυροβολεί, ότι βυθίζει βάρκες και γυρίζει στην Τουρκία τραυματίες πρόσφυγες και μετανάστες και απαντώ κατηγορηματικά ότι δεν υπάρχει καμία τέτοια περίπτωση από τις ελληνικές αρχές. Άρα εγώ τοποθετούμαι ως κυβερνητικός εκπρόσωπος απέναντι στη δήλωση του Τούρκου υπουργού Εξωτερικών και συμπληρώνω την τοποθέτησή μου λέγοντας ότι φυλάσσουμε τα σύνορά μας, αυξάνουμε τις περιπολίες στη θάλασσα και ότι στατιστικά αυξάνει η πιθανότητα να έχουμε ατυχήματα. Δεν μίλησα φυσικά για νεκρούς ούτε μίλησα για διασώσεις γιατί όπως δυστυχώς έδειξε και το φαινόμενο που είχαμε στην Κω, μπορεί να είχαμε το θέμα του ατυχούς θανάτου του μικρού παιδιού αλλά είχαμε ταυτόχρονα 32 διασώσεις από τη βάρκα αυτή που δεν είδε το Λιμενικό μέσα στη νύχτα. Επομένως δεν είπα κάτι άλλο πάρα τη στατιστική πιθανότητα να έχεις ένα παραπάνω ατύχημα όταν προσπαθείς να φυλάξεις τα σύνορά σου, όταν δέχεσαι τόσο μαζικές ροές από μια άλλη χώρα που τη χρησιμοποιεί και για γεωπολιτικούς σκοπούς και όταν έχεις ακούσει την προηγούμενη ημέρα να κατηγορούν τη χώρα σου ότι πυροβολεί και βυθίζει βάρκες" δήλωσε ο υφυπουργός παρά τω Πρωθυπουργώ και κυβερνητικός εκπρόσωπος <a href="http://www.enikos.gr/politics/680816/charitsis-se-petsa-na-apantisei-giati-telika-perissoteres-peripol">Στέλιος Πέτσας</a> στον Realfm 97,8.</p>
      <p>Μιλώντας στον Νίκο Χατζηνικολάου και στον Αντώνη Δελλατόλα πρόσθεσε ότι "πραγματικά μου δημιουργεί εντύπωση άσχημη το γεγονός ότι υπάρχουν πολιτικοί στην Ελλάδα που ταυτίζονται με τις θέσεις του υπουργού Εξωτερικών της Τουρκίας και να μην στηρίζουν τη θέση της χώρας μας, η οποία έχει δείξει ότι μέσα από χιλιάδες διασώσεις που έχει κάνει το προηγούμενο διάστημα, μέσα από τις κοινωνικές παρεμβάσεις που έχουν γίνει και στα νησιά και στην ενδοχώρα για να υποδεχθούν τόσες χιλιάδες πρόσφυγες και μετανάστες, ότι έχει δείξει ότι μάλλον τους αγκαλιάζει και δεν τους απωθεί".</p>
      <p>"Δεν μπορώ να αντιληφθώ κάτι άλλο στην ουσία πίσω από αυτή την <a href="http://www.enikos.gr/politics/681530/petsas-o-k-tsipras-leei-psemata-diastrevlose-tis-diloseis-mou">τοποθέτηση.</a> Ξέρετε ότι εμείς έχουμε από την αρχή θέση ως ένα βασικό ζήτημα στο μεταναστευτικό το να αντιμετωπίσουμε τη μαζική εισροή. Γιατί τα προηγούμενα χρόνια ήρθαν εδώ πάρα πολλές χιλιάδες πρόσφυγες και μετανάστες. Η μορφή του προβλήματος άλλαξε με το πέρασμα των ετών, τώρα είναι περισσότερο μεταναστευτικό και λιγότερο προσφυγικό πρόβλημα και η ελληνική κοινωνία έχει φτάσει στα όριά της. Και αυτό που ζητάει η ελληνική κοινωνία αν μπορούμε να την ερμηνεύσουμε με κάποιον τρόπο ως κυβέρνηση είναι και να φυλάξουμε τα σύνορα και να επιταχύνουμε τις διαδικασίες ασύλου, και να κάνουμε αυξημένες επιστροφές" τόνισε.</p>
      <p>"Στην τοποθέτησή του<a href="http://www.enikos.gr/politics/681546/video-me-tis-diloseis-petsa-dimosiefse-o-tsipras-sto-facebook-ti-"> ο κ. Τσίπρας</a> στην εισαγωγή είχε κάνει και μια άλλη αναφορά σε δική μου δήλωση, η οποία προφανώς δεν ήταν αυτή που περιέγραψε με τα λόγια του στην τοποθέτησή του, αν δει κανείς τα πρακτικά της Βουλής δεν είχε καμία σχέση αυτή η τοποθέτηση με αυτό που είπε ο κ. Τσίπρας. Επαναλαμβάνω είναι ένα θέμα δηλώσεων, πάντα στη Βουλή υπάρχει ένταση ιδίως όταν μιλάμε σε επίπεδο αρχηγών και είναι ένα άλλο θέμα να μην παρερμηνεύουμε δηλώσεις για τόσο σοβαρά θέματα που είναι στην καρδιά των προβλημάτων της ελληνικής κοινωνίας και που σύμφωνα με τη δήλωση του αρχηγού της αξιωματικής αντιπολίτευσης θα έπρεπε να μένουν έξω από την μικροκομματική κριτική" συμπλήρωσε.</p>
      <p>"Εμείς για να αντιμετωπίσουμε το πρόβλημα θα επιταχύνουμε τις διαδικασίες ασύλου και προχωρούμε στην απλοποίηση της γραφειοκρατικής διαδικασίας για να πετύχουμε αυτοί που δεν δικαιούνται άσυλο να επιστρέφουν γρήγορα προς τα ανατολικά" υπογράμμισε.</p>
      <p>Ακούστε το ηχητικό:</p>
      <figure>
        <audio src="http://media.enikos.gr/data/podcasts/681613_d07b418278-9caec34e0eb7a251.mp3"/>
      </figure>
      <related>
        <h4>σχετικά άρθρα</h4>
        <a href="http://www.enikos.gr/politics/677570/petsas-sta-300-ekatommyria-to-koinoniko-merisma-mesa-sto-2019-ti-%0A%20%20%20%20%0A"/>
        <a href="http://www.enikos.gr/politics/676504/petsas-ekptosi-forou-eos-40-se-dapanes-anavathmisis-katoikion%0A%20%20%20%20%0A"/>
        <a href="http://www.enikos.gr/politics/681532/katatethikan-apo-ton-dimitri-tzanakopoulo-dyo-apospasmata-synente%0A%20%20%20%20%0A"/>
        <a href="http://www.enikos.gr/politics/681453/charitsis-ditti-i-apotychia-tis-kyvernisis-mitsotaki-sto-prosfygi%0A%20%20%20%20%0A"/>
        <a href="http://www.enikos.gr/politics/681406/plevris-ston-realfm-978-an-o-k-tsipras-epilexei-na-min-antikatast%0A%20%20%20%20%0A"/>
        <a href="http://www.enikos.gr/politics/681272/kke-nd-kai-syriza-stinoun-skiniko-ekfylismou-stin-proanakritiki-e%0A%20%20%20%20%0A"/>
        <a href="http://www.enikos.gr/politics/681236/petsas-ti-tha-syzitithei-stin-avriani-synedriasi-tou-ypourgikou-s%0A%20%20%20%20%0A"/>
        <a href="http://www.enikos.gr/politics/681123/nees-grammateies-anakoinose-i-nd-poia-einai-ta-prosopa-pou-analam%0A%20%20%20%20%0A"/>
        <a href="http://www.enikos.gr/politics/680955/o-christos-staikouras-sti-realnews-ta-anadromika-pou-tha-apofasis%0A%20%20%20%20%0A"/>
      </related>
    </article>
  </body>
</html>