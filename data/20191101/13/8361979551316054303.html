<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/tennis/svitolina-kenin-pidsumkoviy-turnir-rezultat-matchu-01-11-2019-50051100.html"/>
    <meta property="og:site_name" content="НВ"/>
    <meta property="article:published_time" content="2019-11-01T13:03:00+00:00"/>
    <meta property="og:title" content="Світоліна виграла третій матч на Підсумковому турнірі року"/>
    <meta property="og:description" content="Українська тенісистка Еліна Світоліна перемогла в третьому поєдинку групи на Підсумковому турнірі в китайському Шеньчжені."/>
  </head>
  <body>
    <article>
      <h1>Світоліна виграла третій матч на Підсумковому турнірі року</h1>
      <h2>Українська тенісистка Еліна Світоліна перемогла в третьому поєдинку групи на Підсумковому турнірі в китайському Шеньчжені.</h2>
      <address>
        <time datetime="2019-11-01T13:03:00+00:00">01 Nov 2019, 13:03</time>
      </address>
      <p>У третьому турі групового етапу першості WTA Finals першій ракетці України протистояла американка Софія Кенін замість канадки Б'янкі Андреєску, яка знялася з першості.</p>
      <p>Читайте також:<br/><a href="https://nv.ua/ukr/sport/tennis/skilki-zarobit-svitolina-na-pidsumkovomu-turniri-50050510.html">&amp;nbspСтало відомо, скільки заробить Світоліна на Підсумковому турнірі</a></p>
      <p>Хоча в матчі було два сети, обидва вийшли напруженими, оскільки в них представниця США брала мінімум п'ять геймів.</p>
      <p>У другій партії для визначення сильнішої суперницям знадобився тай-брейк, який з рахунком 12:10 виграла українка - 7:5, 7:6 (10).</p>
      <p>Читайте також:<br/><a href="https://nv.ua/ukr/sport/tennis/svitolina-krucheniy-udar-video-match-proti-halep-pidsumkoviy-turnir-30-10-2019-50050663.html">&amp;nbspБожевільне обертання. Світоліна зробила феноменальний удар у матчі Підсумкового турніру — відео</a></p>
      <p>Тим самим Світоліна з трьома очками виграла "Пурпурову групу". У півфіналі восьма ракетка світу зіграє проти швейцарки Белінди Бенчіч.</p>
      <p>Раніше <a href="https://nv.ua/ukr/sport/tennis/svitolina-halep-pidsumkoviy-turnir-rezultat-matchu-30-10-2019-50050651.html">українка перемогла румунку Симону Халеп</a> у другому поєдинку групи і достроково вийшла в півфінал.</p>
      <p>
        <b>НВ</b>
      </p>
    </article>
  </body>
</html>