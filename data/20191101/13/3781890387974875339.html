<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739546"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T13:08:00+00:00"/>
    <meta property="og:title" content="'ชวน'เผย'นายกฯ'รับปาก พร้อมให้ความร่วมมืองานสภาฯ"/>
    <meta property="og:description" content="“ชวน”เผย “นายกฯ”รับปากให้ความร่วมมืองานสภาฯ จ่อเพิ่มวันประชุมส.ส.อีก ระบุบุคคลที่กมธ.สามัญประจำสภามีคำสั่งเรียก ควรเข้ามาชี้แจง เพื่อประโยชน์ในการทำงานร่วมกันให้บ้านเมือง"/>
  </head>
  <body>
    <article>
      <h1>'ชวน'เผย'นายกฯ'รับปาก พร้อมให้ความร่วมมืองานสภาฯ</h1>
      <address>
        <time datetime="2019-11-01T13:08:00+00:00">01 Nov 2019, 13:08</time>
      </address>
      <p>
        <b>“ชวน”เผย “นายกฯ”รับปากให้ความร่วมมืองานสภาฯ จ่อเพิ่มวันประชุมส.ส.อีก ระบุบุคคลที่กมธ.สามัญประจำสภามีคำสั่งเรียก ควรเข้ามาชี้แจง เพื่อประโยชน์ในการทำงานร่วมกันให้บ้านเมือง</b>
      </p>
      <p>เมื่อวันที่ 1 พ.ย. นายชวน หลีกภัย ประธานสภาผู้แทนราษฎร ให้สัมภาษณ์ในรายการ "รัฐสภาของประชาชน" ถึงภาพรวมการทำงานของสภาผู้​แทนราษฎร ชุดที่ 25 ในช่วงสมัยประชุมที่ผ่านมา ว่า ได้ปฏิบัติภารกิจของสภาฯ เต็มที่ ใช้เวลาอย่างคุ้มค่าและผ่านเหตุ​การณ์เร่งด่วนหลายเรื่อง อาทิ การเลือกนายกรัฐมนตรี การอภิปรายตามรัฐธรรมนูญ (รธน.) ฉบับใหม่ การพิจารณาร่างพระราชบัญญัติ (พ.ร.บ.) งบประมาณรายจ่ายประจำปีงบประมาณ พ.ศ. 2563 ในวาระรับหลักการ เป็นต้นและส.ส.ได้นำปัญหาเดื​อดร้อนของประชาชนดังกล่าวเข้​าหารือต่อที่ประชุมสภากว่า1,300 เรื่อง เพื่อส่งต่อไปยังฝ่ายบริ​หารนำไปสู่การแก้ไขตามลำดับ  ส่วนการทำงานในสมัยประชุมสามั​ญประจำปี ครั้งที่ 2 ที่จะเริ่มประชุมวันแรกในวันที่ 6 พ.ย.นี้จะมีการพิจารณาร่าง พ.ร.บ.งบประมาณฯ ปี 63 ในวาระ 2 และ 3 ให้แล้วเสร็จภายใน 105 วัน ซึ่งจะครบกำหนดในเดือนม.ค. 63 และเร่งสะสางญัตติทั่วไปที่ค้​างอยู่กว่า 100 ญัตติให้แล้วเสร็จ โดยตั้งใจว่าจะขอเวลาพิ​เศษจากสมาชิกนอกเหนือจากวั​นประชุมปกติในวันพุธและพฤหัสบดี เพื่อพิจารณาญัตติโดยเฉพาะ ส่วนกระทู้ถามจะดำเนินไปตามปกติ แต่ที่พิเศษคือ จะมีกระทู้ซักถามในห้องพิเศษ ส่วนการเปิดอภิปรายไม่ไว้​วางใจคณะรัฐมนตรี (ครม.) ต้องรอว่าจะเสนอเข้ามาช่​วงเวลาใด ซึ่งสภาพร้อมดำเนินการ<br/><br/>ประธานสภาผู้แทนราษฎร กล่าวถึงการทำหน้าที่ของกรรมาธิ​การ (กมธ.)สามัญประจำสภาผู้​แทนราษฎรว่า มีบทบาทหน้าที่สำคัญภายใต้ข้​อกำหนดที่ชัดเจน ไม่สามารถล่วงล้ำการทำหน้าที่​ของกรรมาธิการอื่นได้ อย่างไรก็ตามกรรมาธิการมีสิทธิ​เรียกบุคคลภายนอกทั้งฝ่ายการเมื​อง หรือฝ่ายราชการประจำ เข้ามาให้ข้อมูลข้อเท็จจริ​งและความเห็นต่อกรรมาธิการได้ ยกเว้นศาล แต่หากผู้ถูกเชิญไม่มาไม่มี​ความผิดตามรัฐธรรมนูญ แต่หากพิจารณาด้วย พ.ร.บ.คำสั่งเรียกของคณะกรรมาธิ​การของสภาผู้แทนราษฎรและวุฒิสภา พ.ศ. 2554 หากมีคำสั่งเรียกครั้งแรกแล้วผู้​ถูกเรียกไม่มาสามารถเตือนได้ แต่หากไม่มาอีกครั้งถือว่ามี​ความผิด และมีบทลงโทษ<br/> <br/><i><b>“ผมจึงได้แนะนำแล้วว่าต้องมี​การให้เกียรติระหว่างกัน ฝ่ายที่เป็นผู้เรียกต้องให้เกี​ยรติผู้ถูกเรียก ต้องเรียกบุคคลที่เกี่ยวข้องกั​บงานโดยตรงอย่าเรียกเปะปะ ส่วนผู้ถูกเรียกควรให้ความร่​วมมือ เพื่อประโยชน์ต่อการดำเนินงานกิ​จการสภา เนื่องจากระบบบ้านเมือง ฝ่ายบริหารต้องยอมให้รั​ฐสภาตรวจสอบ เพื่อประโยชน์ในการทำงานเพื่อบ้​านเมืองร่วมกัน อย่างไรก็ตาม ผมได้เคยแจ้งต่อนายกรัฐมนตรี​และคณะรัฐมนตรี แล้วว่าเมื่อมีวาระงานที่เกี่​ยวข้องกับสภาขอให้เข้ามาทำหน้​าที่ ซึ่งนายกรัฐมนตรี รับปากแล้ว และให้ความร่วมมือตลอดมา”</b></i> ประธานสภาฯ กล่าว<br/><br/> <br/> </p>
    </article>
  </body>
</html>