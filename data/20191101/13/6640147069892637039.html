<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fallout-76-zenimax-rimborsare-giocatori/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T13:31:00+00:00"/>
    <meta property="og:title" content="Fallout 76: Zenimax dovrà rimborsare i giocatori australiani"/>
    <meta property="og:description" content="Secondo la Commissione australiana per la concorrenza e i consumatori ZeniMax deve rimborsare i giocatori insoddisfatti di Fallout 76."/>
  </head>
  <body>
    <article>
      <h1>Fallout 76: Zenimax dovrà rimborsare i giocatori australiani</h1>
      <address><time datetime="2019-11-01T13:31:00+00:00">01 Nov 2019, 13:31</time> by <a rel="author">Gianluca Saitto</a></address>
      <p>Continua quella che per <b>Fallout 76</b> sembra essere una vera e propria epopea senza fine. Questa volta è la Commissione australiana per la concorrenza e i consumatori (ACCC) a scendere in campo, accettando una sentenza del tribunale secondo cui<b> ZeniMax Media non avrebbe adempiuto ai propri doveri nei confronti dei consumatori</b>.</p>
      <p>In pratica, i videogiocatori insoddisfatti hanno iniziato a lamentarsi con l’ACCC dopo che i rappresentanti di ZeniMax<b> hanno negato un rimborso per Fallout 76</b>, nonostante i consumatori avessero più volte riscontrato vari difetti all’interno del gioco, contravvenendo così alla legge australiana.</p>
      <figure>
        <img src="https://www.tomshw.it/images/images/2019/07/fallout-76-43628.768x432.jpg"/>
      </figure>
      <p>Leggi anche: <a href="https://www.tomshw.it/videogioco/fortnite-re-tempesta-piu-semplice/">Fortnite: il Re della Tempesta è ora molto più semplice da sconfiggere</a></p>
      <p><i>“Quando un consumatore acquista un prodotto, riceve automaticamente la garanzia, e il rivenditore deve assicurarsi che la politica dei rimborsi e dei resi rappresenti quello che la legge australiana riguardante i diritti dei consumatori, prevede”</i> ha detto la <b>rappresentante dell’ACCC Sarah Court</b>, aggiungendo infine: <i>“Se un consumatore ha comprato un prodotto che è difettato, la legge gli concede il diritto di chiedere per la sostituzione o il rimborso”.</i></p>
      <p>Ora ZeniMax dovrà rimborsare tutti i giocatori australiani che avevano fatto richiesta tra il 24 Novembre 2018 e il 1 Giugno 2019. La società è stata inoltre obbligata ad aggiornare i propri documenti relativi al servizio clienti e all’assistenza, in modo da rendere la loro politica più chiara e conforme ai diritti dei consumatori come stabilito dalla legge australiana. <b>Cosa pensate della situazione Fallout 76?</b> Diteci la vostra</p>
      <blockquote>Fallout 76 si trova su Amazon ad un prezzo strabiliante. Acquista il titolo Bethesda ora a <a href="https://toms.it/H90mZ">questo indirizzo</a>.</blockquote>
    </article>
  </body>
</html>