<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/walayarcase-highcourt-said-parents-and-government-can-go-for-appeal111.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T13:54:00+00:00"/>
    <meta property="og:title" content="വാളയാര്‍ കേസില്‍ ഉടന്‍ സി.ബി.ഐ അന്വേഷണം ഉണ്ടാവില്ല; സര്‍ക്കാരിനും മാതാപിതാക്കള്‍ക്കും അപ്പീല്‍ നല്‍കാമെന്ന് കോടതി"/>
    <meta property="og:description" content="Child Abuse Walayar Case Kerala സി.ബി.ഐ അന്വേഷണം ഉണ്ടാവില്ല. വിധിക്കെതിരെ അപ്പീല്‍ നല്‍കാന്‍ സാഹചര്യമുണ്ടെന്നും കുട്ടികളുടെ മതാപിതാക്കള്‍ക്കും സര്‍ക്കാറിനും അപ്പീല്‍ നല്‍"/>
  </head>
  <body>
    <article>
      <h1>വാളയാര്‍ കേസില്‍ ഉടന്‍ സി.ബി.ഐ അന്വേഷണം ഉണ്ടാവില്ല; സര്‍ക്കാരിനും മാതാപിതാക്കള്‍ക്കും അപ്പീല്‍ നല്‍കാമെന്ന് കോടതി</h1>
      <address><time datetime="2019-11-01T13:54:00+00:00">01 Nov 2019, 13:54</time> by <a rel="author">ന്യൂസ് ഡെസ്‌ക്</a></address>
      <p>സി.ബി.ഐ അന്വേഷണം ഉണ്ടാവില്ല. വിധിക്കെതിരെ അപ്പീല്‍ നല്‍കാന്‍ സാഹചര്യമുണ്ടെന്നും കുട്ടികളുടെ മതാപിതാക്കള്‍ക്കും സര്‍ക്കാറിനും അപ്പീല്‍ നല്‍കാമെന്നും കോടതി പറഞ്ഞു.</p>
      <p>ഈ സാഹചര്യത്തില്‍ സി.ബി.ഐ അന്വേഷണാവശ്യം സ്വീകാര്യമല്ല. സി.ബി.ഐ അന്വേഷണത്തിനുളള ഹരജി വാര്‍ത്തകളുടെ അടിസ്ഥാനത്തില്‍ മാത്രമാണെന്നും വിധി പറഞ്ഞ കേസില്‍ എങ്ങനെ പുതിയ അന്വേഷണം നടത്താന്‍ പറ്റുമെന്ന് കോടതി ചോദിച്ചു.</p>
      <p>അതേസമയം, പ്രതികളെ വെറുതെ വിട്ട ഉത്തരവ് റദ്ദാക്കാതെ അന്വേഷിക്കാന്‍ സാധിക്കില്ല എന്ന് സി.ബി.ഐ വ്യതമാക്കിയിട്ടുണ്ട്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>വാളയാര്‍ കേസ് വിധിക്കെതിരെ അപ്പീല്‍ നല്‍കുമെന്ന് സര്‍ക്കാര്‍ ഹൈക്കോടതിയില്‍ നിലപാട് വ്യക്തമാക്കിയിട്ടുണ്ട്.<br/>പൊതുതാല്‍പ്പര്യ ഹരജി പിന്‍വലിക്കാന്‍ അനുവദിക്കില്ലെന്ന് കോടതി അറിയിച്ചിട്ടുണ്ട്. ചീഫ് ജസ്റ്റിസ് അധ്യക്ഷനായ ബെഞ്ചാണ് കേസ് പരിഗണിച്ചത്.</p>
      <related>
        <a href="https://www.doolnews.com/walayar-case-parents-met-chief-minister-demanding-cbi-investigation111.html?utm_source=doolnews&amp;utm_medium=related"/>
      </related>
      <p>വാളയാര്‍ കേസില്‍ മൂന്നുപ്രതികളെ വെറുതെവിട്ട പാലക്കാട് പോക്സോ കോടതിയുടെ വിധിപ്പകര്‍പ്പ് പുറത്തു വന്നിരുന്നു. പ്രോസിക്യൂഷന്‍ വാദം മുഴുവന്‍ സാധ്യതകളെ അടിസ്ഥാനമാക്കിയാണെന്നാണ് വിധിപ്പകര്‍പ്പില്‍ വ്യക്തമാക്കിയിരിക്കുന്നത്. സാഹചര്യ തെളിവുകളോ നേരിട്ടുള്ള തെളിവുകളോ ഇല്ല എന്നും ശരിയായ തെളിവില്ലാതെ ക്രിമിനല്‍ കേസില്‍ ശിക്ഷിക്കാനാവില്ലെന്നും വിധിപ്പകര്‍പ്പില്‍ പറയുന്നുണ്ട്.</p>
      <related>
        <a href="https://www.doolnews.com/punnala-try-to-get-good-service-for-government-who-try-to-overthrown-valayar-case-b-gopalakrishnan444.html?utm_source=doolnews&amp;utm_medium=related"/>
      </related>
      <p>പ്രോസിക്യൂഷന്റേത് ദയനീയ പരാജയമാണെന്നും അന്വേഷണ ഉദ്യോഗസ്ഥര്‍ ഹാജരാക്കിയത് നിഗമനങ്ങള്‍ മാത്രമാണെന്നും കുറ്റകൃത്യങ്ങളെ പ്രതികളുമായി ബന്ധിപ്പിക്കാന്‍ ശാസ്ത്രീയ തെളിവുകളില്ലെന്നും വിധിപ്പകര്‍പ്പില്‍ വ്യക്തമാക്കുന്നുണ്ട്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
    </article>
  </body>
</html>