<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/01/novyna/bezpeka/lnr-zayavyly-pro-zavershennya-vidvedennya-syl-zolotomu"/>
    <meta property="og:site_name" content="Слово і Діло"/>
    <meta property="article:published_time" content="2019-11-01T13:32:30+00:00"/>
    <meta property="og:title" content="У «ЛНР» заявили про завершення відведення сил у Золотому"/>
    <meta property="og:description" content="Так звана народна міліція самопроголошеної ЛНР завершила процес відведення своїх сил на лінії зіткнення в Золотому."/>
  </head>
  <body>
    <article>
      <h1>У «ЛНР» заявили про завершення відведення сил у Золотому</h1>
      <address>
        <time datetime="2019-11-01T13:32:30+00:00">01 Nov 2019, 13:32</time>
      </address>
      <p>
        <b>Так звана народна міліція самопроголошеної «ЛНР» завершила <a href="https://www.slovoidilo.ua/2019/10/30/novyna/polityka/vidvedennya-vijsk-zolotomu-tryvatyme-try-dni-shtab-oos">процес відведення своїх сил</a> на лінії зіткнення в Золотому.</b>
      </p>
      <p>Про це повідомив представник «ЛНР» у Спільному центрі з контролю і координації режиму припинення вогню (СЦКК) гвардії полковник Михайло Філіпоненко в п'ятницю, 1 листопада.</p>
      <p>«<i>Про відведення своїх сил було повідомлено представникам місії ОБСЄ, яка здійснювала моніторинг на ділянці розведення сил і засобів. Ми чекаємо інформації від місії ОБСЄ про ситуацію з розведенням на українській стороні</i>», - заявив він.</p>
      <p>Нагадаємо, <a href="https://www.slovoidilo.ua/2019/10/30/novyna/polityka/vidvedennya-vijsk-zolotomu-tryvatyme-try-dni-shtab-oos">у Золотому 29 жовтня розпочався процес розведення військ</a>.</p>
      <p>Також міністр закордонних справ Вадим Пристайко заявив, що до саміту «нормандської четвірки» має відбутися розведення сил на раніше узгоджених ділянках.</p>
      <p>Президент України <a href="https://www.slovoidilo.ua/2019/10/29/novyna/bezpeka/speczpredstavnyk-obsye-pidtverdyv-vidnovlennya-vidvedennya-syl-zolotomu">Володимир Зеленський привітав розведення сил у Золотому</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/bezpeka/policziya-nazvala-kilkist-dobrovolcziv-zolotomu"/>
        <a href="https://www.slovoidilo.ua/2019/10/31/novyna/bezpeka/zolotomu-policziya-naczhvardiya-posylyly-patrulyuvannya"/>
        <a href="https://www.slovoidilo.ua/2019/10/30/novyna/polityka/putin-prokomentuvav-rozvedennya-syl-zolotomu"/>
        <a href="https://www.slovoidilo.ua/2019/10/30/novyna/polityka/mzs-rf-prokomentuvaly-rozvedennya-syl-zolotomu"/>
        <a href="https://www.slovoidilo.ua/2019/10/30/novyna/bezpeka/bojovyky-obstrilyaly-zolote-4"/>
        <a href="https://www.slovoidilo.ua/2019/10/30/novyna/polityka/vidvedennya-vijsk-zolotomu-tryvatyme-try-dni-shtab-oos"/>
        <a href="https://www.slovoidilo.ua/2019/10/29/novyna/polityka/mzs-nimechchyny-vidreahuvaly-pochatok-rozvedennya-vijsk-zolotomu"/>
        <a href="https://www.slovoidilo.ua/2019/10/29/novyna/bezpeka/bojovyky-lnr-pohodylysya-vidkryttya-kpvv-zolote"/>
        <a href="https://www.slovoidilo.ua/2019/10/29/novyna/bezpeka/speczpredstavnyk-obsye-pidtverdyv-vidnovlennya-vidvedennya-syl-zolotomu"/>
      </related>
    </article>
  </body>
</html>