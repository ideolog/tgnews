<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/dubnevicha-gotovi-uzyati-na-poruki-odrazu-devyat-nardepiv-637014.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T13:23:09+00:00"/>
    <meta property="og:title" content="Дубневича готові узяти на поруки одразу дев'ять нардепів"/>
    <meta property="og:description" content="Наразі у Вищому антикорупційному суді триває судове засідання щодо обрання запобіжного заходу Ярославу Дубневичу"/>
  </head>
  <body>
    <article>
      <h1>Дубневича готові узяти на поруки одразу дев'ять нардепів</h1>
      <address>
        <time datetime="2019-11-01T13:23:09+00:00">01 Nov 2019, 13:23</time>
      </address>
      <h4>Наразі у Вищому антикорупційному суді триває судове засідання щодо обрання запобіжного заходу Ярославу Дубневичу</h4>
      <p>Взяти на поруки народного депутата Ярослава Дубневича, якого підозрюють у заволодінні понад 93 млн грн державних коштів, зголосилися одразу дев’ять нардепів. Про це під час судового засідання з обрання запобіжного заходу Дубневичу заявив його адвокат.</p>
      <p>Дубневича готові взяти на поруки нардепи Віктор Бондар, Ігор Палиця, Тарас Батенко, Анатолій Урбанський, Віктор Балога, Сергій Мінько, Антон Кіссе, Ігор Колихаєв, Петро Юрчишин.</p>
      <p>Зазначимо, наразі у Вищому антикорупційному суді триває судове засідання щодо обрання запобіжного заходу Дубневичу.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUNNews%2Fvideos%2F448228202472311%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Прокурори Спеціалізованої антикорупційної прокуратури наполягають на застосуванні щодо нардепа запобіжного заходу у вигляді <a href="https://glavcom.ua/news/nabu-i-sap-prosyat-sud-zaareshtuvati-dubnevicha-z-alternativoyu-zastavi-93-mln-grn-636710.html">тримання під вартою з альтернативою внесення 93 млн грн застави</a>.</p>
      <p>Нардепу вручили підозру у справі про виведення з активів «Укрзалізниці» 93 млн грн. Ще колишній міністр інфраструктури Володимир Омелян надавав Генеральній прокуратурі свідчення про вплив Дубневича на діяльність «Укрзалізниці».</p>
      <p>Раніше повідомлялось, що ГПУ готувала народному депутатові Ярославу Дубневичу повідомлення про підозру в двох епізодах.</p>
      <p>Як повыдомлялось, Верховна Рада вчора, 31 жовтня, <a href="https://glavcom.ua/news/rada-znyala-ne-znyala-nedotorkannist-z-nardepa-dubnevicha--636677.html">зняла недоторканність із депутата Дубневича</a> («За майбутнє») і дозволила притягнути його до кримінальної відповідальності. А вже сьогодні народний обранець, наче нічого й не було, <a href="https://glavcom.ua/news/zaareshtovaniy-radoyu-dubnevich-sogodni-priyshov-na-robotu-foto-636934.html">прийшов на роботу у Раду</a>.</p>
      <blockquote><b> Читайте також: <br/></b><br/>   •  <b><a href="https://glavcom.ua/news/hto-z-deputativ-buv-proti-areshtu-nardepa-dubnevicha-636686.html">Хто з депутатів голосував проти арешту нардепа Дубневича (список)<br/></a></b>   •  <b><a href="https://glavcom.ua/publications/dubnevichi-neymovirna-istoriya-uspihu-za-shcho-rada-zaareshtuvala-biznesmena-z-mandatom-636737.html">Дубневичі: неймовірна історія успіху. За що Рада «заарештувала» бізнесмена з мандатом?</a></b></blockquote>
      <related>
        <a href="https://glavcom.ua/news/zaareshtovaniy-radoyu-dubnevich-sogodni-priyshov-na-robotu-foto-636934.html"/>
        <a href="https://glavcom.ua/country/criminal/obrannya-zapobizhnogo-zahodu-dubnevichu-sud-nazvav-datu-i-chas-zasidannya-636838.html"/>
        <a href="https://glavcom.ua/news/pryamo-v-genprokurora-nardep-zasvitiv-listuvannya-shchodo-areshtu-dubnevicha-foto-636773.html"/>
      </related>
    </article>
  </body>
</html>