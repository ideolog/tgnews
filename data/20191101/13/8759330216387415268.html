<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901954/advocaat-past-gekende-recept-toe-bij-feyenoord-wie-niet-mee-wil-kan-vertrekken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T13:20:00+00:00"/>
    <meta property="og:title" content="Advocaat: &quot;Boskamp belde me dat hij het niet kon aanzien, ik zei: &quot;Ik ook niet&quot;&quot;"/>
    <meta property="og:description" content="Dick Advocaat heeft donderdag tijdens zijn eerste werkdag direct harde taal gesproken."/>
  </head>
  <body>
    <article>
      <h1>Advocaat: "Boskamp belde me dat hij het niet kon aanzien, ik zei: "Ik ook niet""</h1>
      <address>
        <time datetime="2019-11-01T13:20:00+00:00">01 Nov 2019, 13:20</time>
      </address>
      <p>
        <b>Dick Advocaat heeft donderdag tijdens zijn eerste werkdag direct harde taal gesproken. <a href="https://www.voetbalprimeur.be/nieuws/901721/officieel-feyenoord-presenteert-advocaat-72-als-nieuwe-trainer.html?utm_source=doorlink&amp;utm_medium=doorlink&amp;utm_campaign=%2F">De kersverse Feyenoord-trainer</a> liet tijdens de persconferentie al weten dat hij de selectie – die verklaarde achter Advocaats voorgang Jaap Stam te staan – streng had toegesproken.</b>
      </p>
      <p>"Als ze echt achter Jaap Stam hadden gestaan, was hij nog trainer geweest", liet de voormalige bondscoach van de Rode Duivels al weten tijdens zijn eerste persconferentie. Advocaat keek zondag naar De Klassieker in Amsterdam. "Ik ben toch geschrokken. Met elkaar communiceren is toch een groot probleem. Dan kun je wel zeggen: <i>met voetbal begrijpen ze alles</i>. Maar dat blijkt dus van niet. Soms moet je dan toch weer teruggrijpen naar de basis", beseft hij. "Jan Boskamp belde mij tijdens de wedstrijd en zei: <i>ik kan het niet meer aanzien</i>. Ik zei: <i>ik ook niet</i>."</p>
      <p>Dat er een nieuwe koers is ingezet in Rotterdam-Zuid, is ook <a href="https://www.ad.nl/nederlands-voetbal/advocaat-is-gelijk-hard-en-duidelijk-geschrokken-van-communicatie~aa928123/">Algemeen Dagblad</a>-clubwatcher Mikos Gouka niet ontgaan. "Voor Advocaat is het: wie niet mee wil, die kan vertrekken. En dat kan ook gelden voor spelers voor wie ze hoge transfersommen hebben betaald", klinkt het. "Je kunt uittekenen wat er gaat gebeuren. Dit Feyenoord moet een vechtmachine worden. Dat had Jaap Stam natuurlijk ook al voor ogen, maar hij liep tegen beperkingen aan."</p>
      <p>Advocaat zit zondagmiddag voor het eerst in de dug-out als trainer van Feyenoord. De uitwedstrijd tegen VVV-Venlo begint om 14.30 uur.</p>
      <aside>Lees meer<br/><a href="https://www.voetbalprimeur.be/nieuws/901721/officieel-feyenoord-presenteert-advocaat-72-als-nieuwe-trainer.html?itm_source=www.voetbalprimeur.be&amp;itm_medium=highlighted-content">OFFICIEEL: Feyenoord presenteert Advocaat (72) als nieuwe trainer</a></aside>
    </article>
  </body>
</html>