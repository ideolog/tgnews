<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42576_U-Chernivtsyakh-zatrimali-seriynoho-vodiya"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-01T13:23:00+00:00"/>
    <meta property="og:title" content="У Чернівцях затримали серійного водія"/>
    <meta property="og:description" content="Чернівчанин викрадав у своїх жертв гроші та цінні речі. Під час розслідування низки крадіжок, що мали місце у Чернівцях, співробітники Ш"/>
  </head>
  <body>
    <article>
      <h1>У Чернівцях затримали серійного водія</h1>
      <address>
        <time datetime="2019-11-01T13:23:00+00:00">01 Nov 2019, 13:23</time>
      </address>
      <p>
        <b>Чернівчанин викрадав у своїх жертв гроші та цінні речі.</b>
      </p>
      <p>Під час розслідування низки крадіжок, що мали місце у Чернівцях, співробітники Шевченківського відділення поліції викрили протиправну діяльність 31-річного раніше судимого місцевого жителя. Зокрема, поліцейські встановили його причетність до трьох випадків заволодіння чужим майном у серпні цього року.<br/><br/>Так, перебуваючи у одному з магазинів, чоловік скористався моментом, коли продавчиня відвернулася, і заволодів її мобільним телефоном, що лежав на столі. Аналогічним чином зловмисник викрав у іншій крамниці гроші з шухляди столу, а у фітнес-центрі – сумку відвідувачки з грошима та особистими речами. Своїми діями злодій завдав потерпілим збитків майже на 18,5 тисяч гривень.<br/><br/>Проаналізувавши записи камер відеонагляду, правоохоронці встановили крадія. Слідчі оголосили йому про підозру у вчиненні злочину, передбаченого частиною 2 статті 185 (Крадіжка) Кримінального кодексу України. За скоєння вказаного кримінального правопорушення підозрюваному загрожує ув’язнення.</p>
      <p>
        <i>Фото ілюстративне</i>
      </p>
    </article>
  </body>
</html>