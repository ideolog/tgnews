<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/seir-deputatka-se-razreva-po-vreme-na-zasedanie-video_news706686.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T13:38:00+00:00"/>
    <meta property="og:title" content="Сеир: Депутатка се разрева по време на заседание ВИДЕО"/>
    <meta property="og:description" content="Колегите на Анна Скороход игнорираха нейна поправка към закон"/>
  </head>
  <body>
    <article>
      <h1>Сеир: Депутатка се разрева по време на заседание ВИДЕО</h1>
      <h2>Колегите на Анна Скороход игнорираха нейна поправка към закон</h2>
      <address>
        <time datetime="2019-11-01T13:38:00+00:00">01 Nov 2019, 13:38</time>
      </address>
      <p>https://blitz.bg/svyat/seir-deputatka-se-razreva-po-vreme-na-zasedanie-video_news706686.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572606271-clipboard18.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572606271-clipboard17.jpg"/>
        </figure>
      </slideshow>
      <p><b>Депутатът от Върховната Рада Анна Скороход избухна в сълзи по време на заседание на парламента поради факта, че колегите й игнорираха нейна поправка към закон. Съответното видео е публикувано в YouTube.</b><br/><br/>Вчера украинския парламент обсъди законопроекта за разделяне на активите на газопреносната система. Скороход настоя за своите изменения, въпреки че профилната комисия не ги подкрепи.</p>
      <figure>
        <img src="https://static.blitz.bg/documents/thumbnails/520/201911/1572606271-clipboard17.jpg"/>
      </figure>
      <p>"Знаете ли, има усещане, че ни тормозят. Ако казах, че искам моите поправки да минат, значи искам това да стане. А не някой да  ми казва: "Спри да ги подаваш!", каза Скороход, не сдържайки емоциите си.</p>
      <figure>
        <img src="https://static.blitz.bg/documents/thumbnails/520/201911/1572606271-clipboard18.jpg"/>
      </figure>
      <p>Председателят на Радата Дмитрий Разумков започна да я успокоява и след това поправката Скороход беше пусната на гласуване. Но парламентаристите не я подкрепиха - тя получи едва 158 гласа.<br/><br/>В резултат Върховната Рада одобри законопроекта № 2239-1. Той бе подкрепен от 341 депутати при необходимия минимум от 226 гласа, уточнява Канал 3.<br/><br/>Предполага се, че този документ ще позволи до края на годината да приключи процедурите за създаване на независим оператор на газопреносната система чрез отделяне от структурата на Нафтогаз.<br/><br/>Както заяви премиерът на Украйна Алексей Гончарук, това ще даде на Киев най-силната възможна позиция в преговорите с Русия за транзита на газ и ще позволи дългосрочен договор.</p>
      <figure>
        <iframe src="https://www.youtube.com/embed/bxregH5lvlk" width="560" height="315" data-service="Youtube" scrolling="no"/>
      </figure>
    </article>
  </body>
</html>