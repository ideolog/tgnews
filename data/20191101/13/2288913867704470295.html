<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191101_04695468"/>
    <meta property="og:site_name" content="De Standaard"/>
    <meta property="article:published_time" content="2019-11-01T13:05:00+00:00"/>
    <meta property="og:title" content="Tom Van Grieken volgt zichzelf op als voorzitter Vlaams Belang"/>
    <meta property="og:description" content="Tom Van Grieken zal zichzelf op 16 november opvolgen als voorzitter van het Vlaams Belang. Eventuele uitdagers hadden tot 31 oktober middernacht de tijd om..."/>
  </head>
  <body>
    <article>
      <h1>Tom Van Grieken volgt zichzelf op als voorzitter Vlaams Belang</h1>
      <address>
        <time datetime="2019-11-01T13:05:00+00:00">01 Nov 2019, 13:05</time>
      </address>
      <p>
        <b>Tom Van Grieken zal zichzelf op 16 november opvolgen als voorzitter van het Vlaams Belang. Eventuele uitdagers hadden tot 31 oktober middernacht de tijd om hun kandidatuur in te dienen, maar niemand voelde zich geroepen, zo meldt de partijwoordvoerder.</b>
      </p>
      <p>De kans was, gezien de opmerkelijke herrijzenis van de partij bij de parlementsverkiezingen van mei dit jaar, al erg klein dat een lid van de partijraad de degens zou willen kruisen met Van Grieken.</p>
      <p>Het is enkel nog uitkijken naar de score die hij op 16 november tijdens een ledencongres zal behalen.</p>
      <p>Tom Van Grieken werd na de rampzalige verkiezingen van 2014 de jongste partijvoorzitter uit de Belgische geschiedenis - Guy Verhofstadt was enkele maanden ouder toe hij aan het hoofd van de VLD kwam. Van Griekens mandaat liep normaal vorig jaar af, maar de partijraad besliste toen met het oog op de verkiezingen van dit jaar zijn mandaat met een jaar te verlengen.</p>
    </article>
  </body>
</html>