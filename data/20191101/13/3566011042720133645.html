<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543860.html/%D9%87%D9%85%D8%AF%D8%A7%D9%86-%D8%B3%DA%A9%D9%88%DB%8C-%D8%AA%D9%85%D8%B1%DB%8C%D9%86%DB%8C-%D9%88%D9%88%D8%B4%D9%88-%D9%86%D8%AF%D8%A7%D8%B1%D8%AF-%D9%88%D9%88%D8%B4%D9%88-%DB%8C%DA%A9-%D9%88%D8%B1%D8%B2%D8%B4-%D9%81%DA%A9%D8%B1%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T13:39:00+00:00"/>
    <meta property="og:title" content="همدان سکوی تمرینی ووشو ندارد/ووشو یک ورزش فکری است"/>
    <meta property="og:description" content="قهرمان ووشوی جهان با اشاره به اینکه ووشو یک رشته ورزشی فکری است و نیاز به توان هوازی بالایی دارد، گفت: مسئولان باید به ورزشکاران این رشته ورزشی توجه بیشتری داشته باشند."/>
  </head>
  <body>
    <article>
      <h1>همدان سکوی تمرینی ووشو ندارد/ووشو یک ورزش فکری است</h1>
      <h2>قهرمان ووشوی جهان:</h2>
      <address>
        <time datetime="2019-11-01T13:39:00+00:00">01 Nov 2019, 13:39</time>
      </address>
      <p>قهرمان ووشوی جهان با اشاره به اینکه ووشو یک رشته ورزشی فکری است و نیاز به توان هوازی بالایی دارد، گفت: مسئولان باید به ورزشکاران این رشته ورزشی توجه بیشتری داشته باشند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29307">عصر همدان</a>؛ علی خورشیدی قهرمان ووشوی جهان متولد ۱۳۷۷ و اهل همدان است که توانست در سرزمین و مادر ورزش های رزمی چین میزبان را مغلوب کند و مدال طلای مسابقات را به گردن بیاویزد .</p>
      <p>وی در گفتگو با خبرنگار ما اظهار داشت: ورزش را با کیک بوکسینگ آغاز کردم و بعد از آن وارد رشته ووشو شدم و در این رشته اردو نشین بودم و اولین سال بزرگسالان توانستم مدال طلا بگیرم.</p>
      <p>خورشیدی ادامه داد: علت پیشرفت رشته ووشو در ایران فدراسیون منظم و منسجمی است که دارد چرا که این این فدراسیون در جذب ورزشکار و برنامه ریزی خیلی خوب عمل کرده است .</p>
      <p>وی با اشاره به تبعیض هایی که بین ورزشکاران گذاشته می شود افزود: عدالت تا حد ممکن در این رشته اجرا می شود و کمتر شاهد تبعیض هستیم و علت آن راس هرم رئیس فدراسیون دکتر علی نژاد است که برنامه ریزی های متعدد در انسجام ورزشکاران حداکثر توان خود را به کار برده است .</p>
      <p>قهرمان ووشوی جهان گفت: خوشبختانه در سرزمینی که مادر زاد در رشته های رزمی مهارت دارند و حدود ۱۵۰ میلیون ووشوکار دارند توانستیم با حضور ۸ ورزشکار ۸ مدال را کسب و میزبان را مغلوب کنیم .</p>
      <p>وی ووشو را بهترین ورزش رزمی دانست و گفت: در این رشته ورزشی چون با ضربات دست و پا نیز درگیر هستند و نیاز به حداکثر تمرکز را دارد و میتوان آن را کاملترین رشته رزمی خواند .</p>
      <p>قهرمان همدانی بیان کرد: چینی ها در این دوره از مسابقات با حداکثر آمادگی حضور پیدا کرده بودند چرا که در مسابقات قبل مغلوب شده بودند و به دنبال انتقام و رقابتی سخت بودند که با قدرت هم وارد شدند و خوشبختانه ایرانی ها مدال ها را درو کردند .</p>
      <p>وی ادامه داد: در این مسابقات اول با ورزشکار لهستانی و در مرحله بعد با ترکیه و در مرحله سوم با لبنان و مرحله فینال را با میزبان بازی کردم و توانستم مدال طلا را کسب کنم که در این مسابقات به نیابت از امام رضا (ع) شرکت کردم .</p>
      <p> خورشیدی بیان کرد: در استان همدان سکوی تمرینی برای ووشو نداریم و روی تاتمی تمرین می کنیم و احتیاج به حمایت بیشتری داریم چرا که ووشو رشته ای است که توان هوازی زیادی احتیاج دارد و مثل شطرنج یک بازی فکری است .</p>
      <p>قهرمان ووشوی جهان در پایان  از خانواده و مربیان با تجربه خود سعید زین العابدینی تقدیر و تشکر کرد .</p>
      <p>انتهای پیام/</p>
    </article>
  </body>
</html>