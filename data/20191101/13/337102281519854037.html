<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D9%88%D8%A7%DA%A9%D9%86%D8%B4-%D9%88%D8%B2%D8%A7%D8%B1%D8%AA-%D8%AF%D9%81%D8%A7%D8%B9-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%A8%D9%87-%D8%AA%D8%A7%D8%B2%D9%87%E2%80%8C%D8%AA%D8%B1%DB%8C%D9%86-%DA%AF%D8%B2%D8%A7%D8%B1%D8%B4-%D8%B3%DB%8C%DA%AF%D8%A7%D8%B1-%D8%AA%D9%84%D9%81%D8%A7%D8%AA-%D9%86%D8%B8%D8%A7%D9%85%DB%8C%D8%A7%D9%86-%D8%A7%D9%81%D8%B2%D8%A7%DB%8C%D8%B4-%D9%86%DB%8C%D8%A7%D9%81%D8%AA%D9%87-%D8%A7%D8%B3%D8%AA-20191101/%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86"/>
    <meta property="og:site_name" content="RFI"/>
    <meta property="article:published_time" content="2019-11-01T13:24:08+00:00"/>
    <meta property="og:title" content="واکنش وزارت دفاع افغانستان به تازه‌ترین گزارش سیگار: تلفات نظامیان افزایش نیافته است"/>
    <meta property="og:description" content="وزارت دفاع افغانستان در واکنش به گزارش تازۀ &quot;بازرس ویژه ایالات متحده امریکا برای بازسازی أفغانستان&quot;، سیگار، می‌گوید تلفات نظامیان افغان در میدان‌های نبرد نسبت به ماه‌های گذشته کاهش یافته است."/>
  </head>
  <body>
    <article>
      <h1>واکنش وزارت دفاع افغانستان به تازه‌ترین گزارش سیگار: تلفات نظامیان افزایش نیافته است</h1>
      <address>
        <time datetime="2019-11-01T13:24:08+00:00">01 Nov 2019, 13:24</time>
      </address>
      <p>
        <b>وزارت دفاع افغانستان در واکنش به گزارش تازۀ "بازرس ویژه ایالات متحده امریکا برای بازسازی أفغانستان"<i>، </i>سیگار، می‌گوید تلفات نظامیان افغان در میدان‌های نبرد نسبت به ماه‌های گذشته کاهش یافته است.</b>
      </p>
      <p>سیگار در تازه‌ترین گزارش خود اعلام کرد که از تاریخ اول ماه ژوئن تا ۳۱ سپتامبر سال جاری ۲۰۱۹، تلفات نیروهای امنیتی و دفاعی افغانستان پنج درصد افزایش یافته است.</p>
      <p>بر اساس این گزارش، ۶۰ درصد تلفات نیروهای افغان در جریان عملیات دفاعی در برابر حملات گروه طالبان صورت گرفته است.</p>
      <p>یک مقام وزارت دفاع ملی افغانستان در واکنش به این گزارش، ضمن تکذیب یافته‌های گزارش سیگار، گفت: تلفات نیروهای امنیتی و دفاعی افغانستان در پایین‌ترین سطح خود قرار دارد.</p>
      <p>روح‌الله احمدزی، سخنگوی وزارت دفاع أفغانستان مدعی شد: نظامیان افغان در میدان‌های نبرد تلفات داشته‌اند اما نه به اندازه‌ای که در گزارش سیگار آمده است.</p>
      <p>در گزارش سیگار بر أساس آمار "ماموریت حمایت قاطع ناتو" آمده است: این آمار پنج درصد افزایش تلفات را در تابستان امسال نسبت به فصل مشابه سال گذشته نشان می‌دهد.</p>
      <p>بنا بر گزارش سیگار، حکومت أفغانستان، از اکتبر ۲۰۱۷، آمار دقیق تلفات و شمار نیروهای ارتش و پلیس أفغانستان را "محرمانه" طبقه‌بندی کرده و اطلاعات را برای عموم منتشر نمی‌کند.</p>
      <p>بازرس ویژه ایالات متحده امریکا برای بازسازی أفغانستان، بر أساس آمارهای منابع مختلف، هر سه ماه، گزارشی مبنی بر ارزیابی وضعیت امنیتی و بازسازی أفغانستان، منتشر می‌کند.</p>
    </article>
  </body>
</html>