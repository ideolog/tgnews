<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/world/oikogeneiaki-tragodia-sto-teksas-mitera-pyrovolise-ta-paidia-tis-kai-aytoktonise/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T13:32:44+00:00"/>
    <meta property="og:title" content="Οικογενειακή τραγωδία στο Τέξας : Μητέρα πυροβόλησε τα παιδιά της και αυτοκτόνησε"/>
    <meta property="og:description" content="Τραγωδία σημειώθηκε στο Τέξας των ΗΠΑ, καθώς οι αστυνομικές αρχές εντόπισαν μία γυναίκα και τα τρία της παιδιά, ηλικίας 7,9 και 11 ετών, νεκροί μέσα στο διαμέρισμα, όπου διέμεναν. "/>
  </head>
  <body>
    <article>
      <h1>Οικογενειακή τραγωδία στο Τέξας : Μητέρα πυροβόλησε τα παιδιά της και αυτοκτόνησε</h1>
      <h2>Τραγωδία σημειώθηκε στο Τέξας των ΗΠΑ, καθώς οι αστυνομικές αρχές εντόπισαν μία γυναίκα και τα τρία της παιδιά, ηλικίας 7,9 και 11 ετών, νεκροί μέσα στο διαμέρισμα, όπου διέμεναν. </h2>
      <address><time datetime="2019-11-01T13:32:44+00:00">01 Nov 2019, 13:32</time> by <a rel="author">ΤοΒΗΜΑ Team</a></address>
      <p><a href="https://www.tovima.gr/tag/%CF%84%CF%81%CE%B1%CE%B3%CF%89%CE%B4%CE%AF%CE%B1/">Τραγωδία</a> σημειώθηκε στο <a href="https://www.tovima.gr/tag/%CF%84%CE%AD%CE%BE%CE%B1%CF%82/">Τέξας</a> των ΗΠΑ, καθώς οι αστυνομικές αρχές εντόπισαν μία γυναίκα και τα τρία της παιδιά, ηλικίας 7,9 και 11 ετών, νεκροί μέσα στο διαμέρισμα, όπου διέμεναν.</p>
      <p>Σύμφωνα με τις δηλώσεις των αστυνομικών, που βρέθηκαν στο σημείο και διερευνούν την υπόθεση, η 39χρονη Ashley Auzenne φέρεται να πυροβόλησε και να τραυμάτισε θανάσιμα τα τρία της παιδιά.</p>
      <p>
        <a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του</a>
      </p>
      <p>Στην συνέχεια έστρεψε το όπλο στον εαυτό της, δίνοντας τέλος και στην δική της ζωή.</p>
      <h3>Συντετριμμένος ο πατέρας</h3>
      <p>Η αστυνομία ανακάλυψε τις τέσσερις σορούς εντός της οικίας, κατόπιν κλήσης συγγενικού προσώπου της οικογένειας.</p>
      <p>Από τις έρευνες διαπιστώθηκε ότι η 39χρονη μητέρα είχε χωρίσει με τον σύζυγό και πατέρα των παιδιών της, Murvin Auzenne Jr.,  μόλις πριν μία εβδομάδα.</p>
      <h3>Η δήλωση του παππού</h3>
      <p>«Τα παιδιά ήταν πραγματικά υπέροχα. Πλέον, στρεφόμαστε στον γιό μου, Murvin και τη στήριξη που σίγουρα θα χρειαστεί. Η απώλεια είναι για εμάς αλλά και για εκείνον τραγική» ανέφερε ο παππούς των τριών παιδιών.</p>
      <p>Στο μεταξύ, η διεύθυνση του τοπικού σχολείου, όπου πήγαινε το ένα από τα τρία αγγελούδια, προσέλαβε ειδικούς συμβούλους, προκειμένου να βοηθήσουν τους μαθητές να διαχειριστούν ομαλά αυτήν την συγκλονιστική και δύσκολη κατάσταση.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>