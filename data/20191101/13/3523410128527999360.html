<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637358/%DA%A9%D8%A7%D8%B1-%D8%AF%DB%8C%D8%AF%D8%A7%D8%B1-%D9%86%D8%A7%D9%BE%D9%88%D9%84%DB%8C-%D8%A2%D8%AA%D8%A7%D9%84%D8%A7%D9%86%D8%AA%D8%A7-%D8%A8%D9%87-%D9%85%D8%AC%D9%84%D8%B3-%D8%A7%DB%8C%D8%AA%D8%A7%D9%84%DB%8C%D8%A7-%DA%A9%D8%B4%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T13:12:00+00:00"/>
    <meta property="og:title" content="کار دیدار ناپولی- آتالانتا به مجلس ایتالیا کشید!"/>
    <meta property="og:description" content="گروهی از نمایندگان مجلس ایتالیا که هوادار ناپولی هستند در پارلمان این کشور خواستار تحقیق و تفحص درباره دیدار پر حرف و حدیث ناپولی و آتالانتا شدند..."/>
  </head>
  <body>
    <article>
      <h1>
        <a href="https://www.bultannews.com/fa/news/637358/%DA%A9%D8%A7%D8%B1-%D8%AF%DB%8C%D8%AF%D8%A7%D8%B1-%D9%86%D8%A7%D9%BE%D9%88%D9%84%DB%8C-%D8%A2%D8%AA%D8%A7%D9%84%D8%A7%D9%86%D8%AA%D8%A7-%D8%A8%D9%87-%D9%85%D8%AC%D9%84%D8%B3-%D8%A7%DB%8C%D8%AA%D8%A7%D9%84%DB%8C%D8%A7-%DA%A9%D8%B4%DB%8C%D8%AF">کار دیدار ناپولی- آتالانتا به مجلس ایتالیا کشید!</a>
      </h1>
      <h2>گروهی از نمایندگان مجلس ایتالیا که هوادار ناپولی هستند در پارلمان این کشور خواستار تحقیق و تفحص درباره دیدار پر حرف و حدیث ناپولی و آتالانتا شدند...</h2>
      <address><time datetime="2019-11-01T13:12:00+00:00">01 Nov 2019, 13:12</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، ناپولی روز چهارشنبه در دهمین هفته سری آ در خانه خود به مصاف آتلانتا رفت ولی این بازی با حرف و حدیثهای زیادی درباره داوری‌اش همراه شد و خشم هواداران ناپولی را برانگیخت. هواداران ناپولی معتقدند داور این مسابقه یک پنالتی صد در صد به نفع تیم‌شان نگرفته و باعث شده این تیم در آخرین دقایق بازی پیروزی را با تساوی عوض کرده و دو امتیاز مهم و حساس را به دلیل ناداوری از دست بدهد.</p>
      <p>ناراحتی هواداران ناپولی از بابت تصمیمات داور این مسابقه آنچنان بالا گرفته که حالا پای مجلس ایتالیا به این موضوع باز شده است. دیروز پنج‌شنبه گروهی 12 نفره از نمایندگان مجلس ایتالیا سوالی آماده کرده و تقدیم هیات رئیسه مجلس این کشور کردند. حالا وزارت ورزش ایتالیا باید در مجلس حاضر شده و به سوال نمایندگان درباره این بازی پاسخ دهد.</p>
      <p> </p>
      <p>در متن سوال نمایندگان هوادار ناپولی چنین آمده:" دولت برای اطمینان از اینکه میلیونها هوادار سری آ از بی‌طرفی و درستی آنچه در این لیگ می‌گذرد مطمئن باشند چه اقداماتی در دستور کار قرار خواهد داد؟ یکی از وظایف وزارت ورزش فعالیت نظام‌مند در راستای مبارزه با دستکاری در نتایج مسابقات ورزشی و ترویج درستکاری به عنوان یکی از ستونهای اصلی هر فعالیت ورزشی است".</p>
      <p>این  نمایندگان در ادامه سوال خود مدعی شده‌اند:" داور مسابقه یک پنالتی واضح را برای ناپولی اعلام نکرده و در ادامه به شکلی تحریک‌آمیز از بررسی صحنه توسط VAR خودداری کرده. ناپولی به ناحق از دو امتیاز محروم شده و به رتبه پنجم جدول لیگ سقوط کرده است".</p>
    </article>
  </body>
</html>