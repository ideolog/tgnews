<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-re-tempesta-piu-semplice/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T13:00:00+00:00"/>
    <meta property="og:title" content="Fortnite: il Re della Tempesta è ora molto più semplice da sconfiggere"/>
    <meta property="og:description" content="Epic Games ha ascoltato le numerose critiche ricevute e corretto il tiro: il Re della Tempesta in Fortnite è ora molto più semplice da battere."/>
  </head>
  <body>
    <article>
      <h1>Fortnite: il Re della Tempesta è ora molto più semplice da sconfiggere</h1>
      <address><time datetime="2019-11-01T13:00:00+00:00">01 Nov 2019, 13:00</time> by <a rel="author">Giacomo Todeschini</a></address>
      <p><b>Fortnite</b> non poteva ovviamente esimersi dal festeggiare <b>Halloween</b> e, infatti, in occasione di tale festività il celebre battle royale di <b>Epic Games</b> si è arricchito di una lunga serie di nuovi oggetti ed attività dedicati a tale evento.</p>
      <p>Purtroppo non è andato tutto per il verso giusto e quello che doveva essere il piatto forte dell’evento, ossia lo scontro con il <b>Re della Tempesta</b> già visto qualche mese fa nella modalità <b>Salva il Mondo</b>, ha causato qualche critica di troppo.</p>
      <p>Leggi anche: <a href="https://www.tomshw.it/videogioco/death-stranding-capolavoro-tecnico/">Death Stranding è un vero e proprio capolavoro tecnico secondo Digital Foundry</a></p>
      <figure>
        <img src="https://www.tomshw.it/images/images/2019/10/fortnite-2-halloween-fortnitemares-58219.jpg"/>
      </figure>
      <p>Secondo diversi giocatori, infatti, tale scontro si stava rivelando fin troppo difficoltoso per una lunga serie di motivi.<b> Epic Games</b>, di fronte a tali lamentele, ha quindi deciso di ascoltare la propria utenza, alleggerendo il livello di sfida di tale missione.</p>
      <p>I punti vita del <b>Re della Tempesta</b> e dei suoi punti deboli sono infatti stati drasticamente ridotti di circa il 25%, rendendo molto più semplice la battaglia in generale. Come se tutto questo non bastasse è inoltre stato <b>diminuito anche lo spawn dei vari zombie</b>, con i mob che sono quindi ora presenti in misura decisamente minore.</p>
      <p>Ricordiamo che sconfiggere tale boss non è una sfida fine a se stessa ma vi è anzi una ricompensa esclusiva per coloro che trionferanno sul <b>Re della Tempesta</b>: il deltaplano Vela della Tempesta.</p>
      <p>Che ne pensate di questa notizia, siete d’accordo con la decisione presa da <b>Epic Games</b> o a parere vostro si trattava di un’impresa fattibile anche prima di questo intervento?</p>
      <p>Siete già riusciti a sconfiggere il minaccioso <b>Re della Tempesta</b> e ad ottenere l’agognato ombrello a tema? Fateci sapere cosa ne pensate direttamente nei commenti!</p>
      <blockquote>Un nemico come il Re della Tempesta merita di essere sconfitto con una skin particolare:è a breve è in arrivo un diverso pacchetto di contenuti aggiuntivi per <b>Fortnite</b>. Potete prenotarlo fin da ora <a href="https://toms.it/HS1g7">a questo indirizzo</a>!</blockquote>
    </article>
  </body>
</html>