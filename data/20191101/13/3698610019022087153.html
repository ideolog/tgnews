<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/hakeram-vdalosya-zlamati-smartfoni-visokopostavlenih-chinovnikiv-cherez-whatsapp-328126_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T13:57:00+00:00"/>
    <meta property="og:title" content="Хакерам вдалося зламати смартфони високопоставлених чиновників через WhatsApp"/>
    <meta property="og:description" content="Зловмисники отримали доступ до смартфонів чиновників 20 держав."/>
  </head>
  <body>
    <article>
      <h1>Хакерам вдалося зламати смартфони високопоставлених чиновників через WhatsApp</h1>
      <h2>Зловмисники отримали доступ до смартфонів чиновників 20 держав.</h2>
      <address>
        <time datetime="2019-11-01T13:57:00+00:00">01 Nov 2019, 13:57</time>
      </address>
      <p><a href="https://dt.ua/WORLD/hakeri-z-rf-veli-kiberataki-po-vsomu-svitu-pid-prikrittyam-iranu-326874_.html"><b>Хакери</b></a> використали вразливість месенджера WhatsApp для того, щоб отримати доступ до смартфонів високопоставлених чиновників мінімум 20 країн світу. Розробники месенджера вже подали позов проти ізраїльської компанії NSO Group, яка, на їхню думку, розробила інструмент для злому, повідомляє "Популярная механика".</p>
      <p>Наголошується, що зловмисники отримали доступ до інформації, яка зберігалася на смартфонах високопоставлених співробітників урядових органів і оборонних відомств США, ОАЕ, Бахрейну, Мексики, Пакистану, Індії, а також інших 14 країн з п'яти континентів планети. На думку аналітиків, цей злом може потягнути за собою масштабні дипломатичні та політичні наслідки.</p>
      <p>Керівництво WhatsApp звинувачує ізраїльського розробника хакерського програмного забезпечення NSO Group в тому, що він створив програму, яка допомогла зловмисникам. У самій же компанії ці звинувачення заперечують, стверджуючи, що співпрацюють лише з державними органами в рамках розслідування злочинів.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше IT-експерти американської корпорації Microsoft заявили про те, що <a href="https://dt.ua/WORLD/microsoft-viyavila-ataki-rosiyskih-hakeriv-na-antidopingovi-organizaciyi-327696_.html"><b>виявили атаки хакерів на антидопінгові організації по всьому світу</b>.</a> Атаки виходили від групи, яку вона назвала Strontium або Fanсy Bear. У блозі Microsoft, йдеться, що хакерська група, також відома як АРТ28, пов'язана з російською владою.</p>
      <footer>За матеріалами: <a href="https://dt.ua/go/aHR0cDovL3d3dy5wb3BtZWNoLnJ1Lw==">Популярная механика</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>