<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/astro/clanek/matrica-odnosov-235372"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T13:02:00+00:00"/>
    <meta property="og:title" content="Matrica odnosov"/>
    <meta property="og:description" content="Vzrok, da so nekateri odnosi težavni, je v tem, da podzavestno pritegnemo ljudi s podobnimi vzorci, kot so naši, ki izvirajo iz otroštva in so matrica za vse odnose, ki jih oblikujemo v odraslem ž..."/>
  </head>
  <body>
    <article>
      <h1>Matrica odnosov</h1>
      <h2>Vzorci vedno delujejo zrcalno, osvetlijo pomanjkanje. Ko je lekcija naučena, privlačimo drugačen tip ljudi.</h2>
      <address><time datetime="2019-11-01T13:02:00+00:00">01 Nov 2019, 13:02</time> by <a rel="author">M. B. Z.</a></address>
      <p>Vzrok, da so nekateri odnosi težavni, je v tem, da podzavestno pritegnemo ljudi s podobnimi vzorci, kot so naši, ki izvirajo iz otroštva in so matrica za vse odnose, ki jih oblikujemo v odraslem življenju. Vzorci namreč vedno delujejo zrcalno, tako da z druge strani osvetlijo našo travmo ali pomanjkanje. Če vam je umrl eden od staršev, denimo dobite partnerja, ki vam vzbuja občutek zapuščenosti.<br/><br/>Situacije se ponavljajo, dokler ne razrešite primarnega vzorca, nato pa ni več potrebe po tem, da bi življenje osvetljevalo vašo bolečo točko. Če je eden od partnerjev osredotočen na določeno čustveno ali mentalno stanje, se namreč lahko vklopi zakon enako pritegne enako. Dobite nekoga, ki podvoji ali zamaje vaše poglede. Razdelati morate travmatično izkušnjo ali prevladujoče prepričanje, da lahko začnete privabljati drugačen tip človeka. Hkrati lahko eden ali oba partnerja nosita karmo, povezano z odnosi, in sta se našla, da bi jo poravnala.<br/><br/>Ni nujno, da sta nekaj naredila prav drug drugemu – oba sta lahko delovala z drugimi ljudmi, a ima eden na primer izkušnjo izkoriščanja in drugi izkoriščenosti, zdaj pa so vloge zamenjane. Če ste v preteklem življenju izkoriščali podrejene delavce, vam zdaj šef odreka zasluženo povišico. Nekoč ste umrli mladi in pustili otroke nepreskrbljene, zdaj pa zaradi njih ostajate v mrtvem zakonu. Zavedajte se, da je vaša duša izbrala to lekcijo, čeprav ni prijetna, da bi se nečesa naučili. </p>
    </article>
  </body>
</html>