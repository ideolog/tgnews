<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543852.html/%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C-%D9%81%D9%82%DB%8C%D9%87-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A7%D8%B3%D8%AA%D8%B9%D9%81%D8%A7-%DA%A9%D8%B1%D8%AF--%D9%82%D8%B1%D8%A7%D8%A6%D8%AA-%D9%85%D8%AA%D9%86-%D8%A7%D8%B3%D8%AA%D8%B9%D9%81%D8%A7%D9%86%D8%A7%D9%85%D9%87-%D8%AF%D8%B1-%D9%86%D9%85%D8%A7%D8%B2%D8%AC%D9%85%D8%B9%D9%87-%D8%A7%D9%85%D8%B1%D9%88%D8%B2"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T13:36:00+00:00"/>
    <meta property="og:title" content="نماینده ولی فقیه در مازندران استعفا کرد/ قرائت متن استعفانامه در نمازجمعه امروز"/>
    <meta property="og:description" content="نماینده ولی فقیه در استان مازندران و امام جمعه شهرستان ساری از سمت خود استعفا کرد."/>
  </head>
  <body>
    <article>
      <h1>نماینده ولی فقیه در مازندران استعفا کرد/ قرائت متن استعفانامه در نمازجمعه امروز</h1>
      <h2>به دلیل بیماری؛</h2>
      <address>
        <time datetime="2019-11-01T13:36:00+00:00">01 Nov 2019, 13:36</time>
      </address>
      <p>نماینده ولی فقیه در استان مازندران و امام جمعه شهرستان ساری از سمت خود استعفا کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، متن استعفای آیت الله طبرسی از نمایندگی ولی فقیه در مازندران لحظاتی قبل در نماز جمعه این هفته مرکز استان مازندران قرائت شد.<br/><br/>حجت‌الاسلام محمد قاسمی رئیس دفتر نماینده ولی فقیه در استان مازندران و خطیب موقت نماز جمعه ساری در خطبه‌های امروز با قرائت نامه‌ای از سوی آیت الله طبرسی استعفای نماینده ولی فقیه در استان را به دلیل بیماری اعلام کرد.<br/><br/>آیت الله طبرسی از آبان ماه ۱۳۷۸ به مدت ۲۰ سال عهده دار نمایندگی، ولی فقیه در استان مازندران بود.<br/><br/>وی همچنین نماینده مردم مازندران در خبرگان رهبری نیز بود.<br/><br/>نورالله طبرسی فروردین ۱۳۱۹ شمسی در روستای سوچلما بخش هزار جریب شهرستان نکا متولد و پس از چند سال تحصیل در حوزه‌های علمیه مازندران راهی حوزه علمیه قم شد و در آنجا حدود بیست سال علوم دینی را فرا گرفت.<br/><br/>وی بعد‌ها از قم مهاجرت کرد و در سال ۱۳۵۲ در ساری مقیم شد و در شهرستان ساری به فعالیت‌های سیاسی و مذهبی پرداخت.<br/><br/>آیت الله طبرسی در سال ۱۳۵۹ از سوی امام خمینی (ره) به عنوان امام جمعه شهرستان ساری و در سال ۱۳۷۸ به عنوان نماینده، ولی فقیه در مازندران منصوب شد.<br/><br/>انتهای پیام/</p>
    </article>
  </body>
</html>