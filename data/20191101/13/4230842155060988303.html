<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-v-mvs-utochnyly-yak-avtoshkoly-vydavatymut-prava/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T13:22:43+00:00"/>
    <meta property="og:title" content="В МВС уточнили, як автошколи видаватимуть права"/>
    <meta property="og:description" content="Уряд ухвалив постанову, яка змінює правила видавання водійських прав у автошколах."/>
  </head>
  <body>
    <article>
      <h1>В МВС уточнили, як автошколи видаватимуть права</h1>
      <address>
        <time datetime="2019-11-01T13:22:43+00:00">01 Nov 2019, 13:22</time>
      </address>
      <p>Уряд ухвалив постанову, яка змінює правила видавання водійських прав у автошколах.</p>
      <p>Основні нововведення, які стосуються <b>підготовки водіїв</b>:</p>
      <ul>
        <li>допускається <b>індивідуальний порядок підготовки</b>, перепідготовки та підвищення кваліфікації водіїв;</li>
        <li>практичний іспит складається в територіальному центрі МВС, в якому успішно складено теоретичний іспит;</li>
        <li>термін дії свідоцтва про закінчення автошколи скорочено з 10 до двох років;</li>
        <li>можливість застосування фото- та відеофіксації під час написання іспиту;</li>
        <li>випускникам автошколи видається електронне посвідчення, яке вносять до Єдиного державного реєстру МВС.</li>
      </ul>
      <p>Нормативними змінами також передбачено, що всі випускники, які закінчили навчання з підготовки водіїв у закладах професійно-технічної освіти, допускаються до складання іспитів без додаткового навчання в автошколі.</p>
      <p>
        <b>Читайте: </b>
        <a href="https://fakty.com.ua/ua/lifestyle/auto/20191022-shtraf-za-vodinnya-bez-prav-v-ukrayini-2019/">Штраф за водіння без прав в Україні 2019</a>
      </p>
      <p>У головному сервісному центрі МВС просять <b>не плутати поняття</b>, бо зараз часто можна почути, що з’явилося навчання екстерном, але це не так.</p>
      <ul>
        <li>індивідуальний порядок передбачає <b>обов’язкове проходження навчання в автошколі;</b></li>
        <li>громадянин <b>не допускається до екзаменів</b> в сервісних центрах МВС, <b>не закінчивши навчання в автошколі;</b></li>
        <li>індивідуальний порядок навчання передбачає особливий графік занять, який за інтенсивністю та терміном співвідноситься з груповим навчанням.</li>
      </ul>
      <p>Нагадаємо, 23 жовтня Кабінет міністрів ухвалив постанову про <a href="https://fakty.com.ua/ua/lifestyle/auto/20191023-prava-ta-tehpasport-u-smartfoni-uryad-pidtrymav-tsyfrovi-posvidchennya/">введення електронного посвідчення водія</a> та свідоцтва про реєстрацію транспортного засобу.</p>
      <p><b>Джерело:</b> <a href="https://www.facebook.com/hsc.gov.ua/?__tn__=kC-R&amp;eid=ARAHM-f5isGKb3Qspn7prfzbspp64-cgO-z8GVtTo1EdDdtHB_kppRVb8gxDthJgpBTMOAkV5O5VBDnY&amp;hc_ref=ARRxLH7qwybREq_TguUNi2nJCPfN5jdEZ_zaIcmJ0Zz3nHOI5Z4jMvzHWQm1jo4HjOk&amp;fref=nf&amp;__xts__%5B0%5D=68.ARA1Hpmi2wnU_l0cMY1HanplIVJXNUpuzlrLkxb1HZfp03V2nGaBaNbnb0MOy9_YIEXJ3DiOMrrWv28bvX15xunByjCREEQU3sHMiMv10ze4UJ8g8l0fGxHuZbD3W1zC16zBpqT5uWmy49WuA_OnfA7AiJ2v4Gq3zxmkVoabUv72toV72PB7D0sbWFm3h6v6FzqOKyVjIBGFUVW1KK6en65kopAoknTKp49sreEBhF85zmwh60I54nB4tz7-DVKlDkK_mG_lKcLB-VO0nfURSAkpxr5Qyu08o_HjoBD_v4zZcghgPeoF-hVGMDWsEC_l-DApfg7eSaS_jppuNYTHvWoJYw">Головний сервісний центр МВС</a></p>
    </article>
  </body>
</html>