<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-2-disponibile-preload-pc/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T13:43:00+00:00"/>
    <meta property="og:title" content="Red Dead Redemption 2: disponibile il preload su PC"/>
    <meta property="og:description" content="A partire dalla giornata di oggi è disponibile il preload della versione PC di Red Dead Redemption 2, in uscita il 5 novembre."/>
  </head>
  <body>
    <article>
      <h1>Red Dead Redemption 2: disponibile il preload su PC</h1>
      <address><time datetime="2019-11-01T13:43:00+00:00">01 Nov 2019, 13:43</time> by <a rel="author">Ivan Miralli</a></address>
      <p>Dopo mesi e mesi di insistenti rumor, finalmente nelle scorse settimane la compagnia di sviluppo <b>Rockstar Games</b> ha annunciato l’attesissimo arrivo della versione per PC di <b>Red Dead Redemption 2</b>, che sarà disponibile a partire dal prossimo 5 novembre.</p>
      <p>Ci eravamo infatti lasciati giusto qualche giorno fa con il trailer pubblicato in occasione dell’annuncio della versione PC, e proprio nel corso di queste ore è stato annunciato, da parte della compagnia, che è disponibile il preload del gioco in versione digital delivery, sul <b>Rockstar Games Launcher</b>. Prenotando il gioco attraverso il Launcher di Rockstar Games, sarà possibile tra le altre cose ricevere gratuitamente il download di un gioco in omaggio.</p>
      <figure>
        <img src="https://www.tomshw.it/images/images/2019/10/red-dead-redemption-2-57967.768x432.jpg"/>
      </figure>
      <p>Leggi anche: <a href="https://www.tomshw.it/videogioco/rockstar-crackdown-2-nuovo-titolo/">Rockstar e il team di Crackdown 2 al lavoro su un nuovo titolo</a></p>
      <p>Il peso del titolo non è di certo indifferente: parliamo infatti di ben <b>109.47 GB</b> da liberare sul proprio disco fisso per poter immergersi all’interno dell’affascinante città di Blackwater. Ricordiamo, invece, che le versioni console per PlayStation 4 e Xbox One sono ormai disponibili da un anno, e già da qualche mese Rockstar Games ha introdotto <b>Red Dead Online</b>, la componente multiplayer del gioco, che riceve aggiornamenti pressochè costanti dagli sviluppatori.</p>
      <p>Solo pochi giorni fa abbiamo assistito infatti al rilascio dell’evento <b>Notte senza Fine</b>, a tema Halloween, che tra le altre cose introduceva <b>Oro triplicato</b> e <b>RDO$ doppi</b>. Vi ricordiamo che l’evento Notte senza Fine sarà disponibile ai giocatori fino al prossimo 3 novembre.</p>
      <blockquote>Hai voglia di giocare alla versione PlayStation 4 di Red Dead Redemption 2? Acquistala subito a questo<a href="https://toms.it/Ndswt"> indirizzo</a>!</blockquote>
    </article>
  </body>
</html>