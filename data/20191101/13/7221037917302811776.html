<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/msb-turkiyeye-donuk-75-roket-tespit-edildi/926050"/>
    <meta property="og:site_name" content="medya faresi"/>
    <meta property="article:published_time" content="2019-11-01T13:54:00+00:00"/>
    <meta property="og:title" content="MSB: Türkiye’ye dönük 75 roket tespit edildi"/>
    <meta property="og:description" content="Milli Savunma Bakanlığı Barış Pınarı Harekatı kapsamında Türkiye ile Rusya'nın birlikte devriye faaliyetlerine başladığını bildirdi. İnsansız hava araçlarının refakatinde gerçekleşen devriyede Türkiye'ye doğru yönlendirilmiş 75 adet roket tespit edildi."/>
  </head>
  <body>
    <article>
      <h1>MSB: Türkiye’ye dönük 75 roket tespit edildi</h1>
      <h2>Milli Savunma Bakanlığı Barış Pınarı Harekatı kapsamında Türkiye ile Rusya'nın birlikte devriye faaliyetlerine başladığını bildirdi. İnsansız hava araçlarının refakatinde gerçekleşen devriyede Türkiye'ye doğru yönlendirilmiş 75 adet roket tespit edildi.</h2>
      <address>
        <time datetime="2019-11-01T13:54:00+00:00">01 Nov 2019, 13:54</time>
      </address>
      <p>Milli Savunma Bakanlığı Suriye’de Türkiye Rusya devriyesinin başlatıldığını açıkladı. Türk-Rus devriyesi, Barış Pınarı Harekat alanının doğusunda insansız hava aracı refakatinde 8 zırhlı aracın iştiraki ile yapıldı.</p>
      <p>Bakanlık ayrıca devriye faaliyetlerinde Tel Abyad’da PKK/YPG’li teröristlere ait el yapım patlayıcı madde imalathanesi bulunarak kullanılamaz hale getirildiğini açıkladı. Bölgede 400’den fazla mayın ve El Yapımı Patlayıcı madde ile bomba yüklü bir araç etkisiz hale getirildi.</p>
      <p>Öte yandan Tel Abyad’da  ise Türkiye’ye yönlendirilmiş ve seri bağlanmış vaziyette 75 adet Roket tespit edildi.</p>
      <p>Soçi mutabakatı kapsamında Türkiye ve Rusya’nın birlikte yönettiği, ilk devriye faaliyeti bugün 12.00 itibarıyla başladı. Devriye, Resulayn´ın 40 kilometre doğusu ile Kamışlı´nın 30 kilometre batısında kalan bölgede 1 insansız Hava Aracı refakatinde 8 zırhlı aracın iştiraki ile devam ediyor.</p>
      <p>
        <b>(DHA)</b>
      </p>
    </article>
  </body>
</html>