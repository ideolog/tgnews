<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1971806/%D8%B3%D9%87%D8%A7-%D8%AD%D9%85%D8%AF%D8%A7%D9%86%D8%9B-%D8%AC%D9%88%D8%A7%D9%87%D8%B1%D8%B3%D8%A7%D8%B2%DB%8C-%DA%A9%D9%87-%D8%B7%D8%B1%D8%AD-%D9%87%D8%A7%DB%8C%D8%B4-%D8%A8%DB%8C%D8%A7%D9%86%DA%AF%D8%B1-%D8%A7%D8%B1%D8%AB-%D9%88-%D9%87%D9%88%DB%8C%D8%AA-%D8%AE%D8%A7%D9%86%D9%88%D8%A7%D8%AF%DA%AF%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-01T13:30:00+00:00"/>
    <meta property="og:title" content="سها حمدان؛ جواهرسازی که طرح هایش بیانگر ارث و هویت خانوادگی هستند"/>
    <meta property="og:description" content="*/ دوران تحصیل سها حمدان را از رسیدن به آرزوی دیرینه خود یعنی طراحی جواهرات بازنداشت. او که شیفته درخشش و رنگ های الماس و سنگ های قیمتی بود استعداد خود را از طریق تحصیلات آکادمیک پرورش داد و سرانجام به آنچه می خواست دست یافت. او برند خود را در دنیای"/>
  </head>
  <body>
    <article>
      <h1>سها حمدان؛ جواهرسازی که طرح هایش بیانگر ارث و هویت خانوادگی هستند</h1>
      <address>
        <time datetime="2019-11-01T13:30:00+00:00">01 Nov 2019, 13:30</time>
      </address>
      <p>دوران تحصیل سها حمدان را از رسیدن به آرزوی دیرینه خود یعنی طراحی جواهرات بازنداشت.<br/><br/>او که شیفته درخشش و رنگ های الماس و سنگ های قیمتی بود استعداد خود را از طریق تحصیلات آکادمیک پرورش داد و سرانجام به آنچه می خواست دست یافت. او برند خود را در دنیای جواهرات تاسیس کرد.<br/><br/>سها پنج سال پیش «مزون میراث» را در محله اشرفیه بیروت افتتاح کرد.<br/><br/>محل کار سها دارای معماری قدیمی و باستانی با رنگ و لعاب مدرن است.<br/><br/>سها می گوید این معماری به برند جواهراتش شباهت دارد. برندی که ضمن حفظ میراث آبا و اجدادی پا به پای دنیای مد و جواهرات مدرن حرکت می کند.<br/><br/>سها درباره نام «مزون میراث» افزود «میراث ما هویت ماست و نیز بیانگر محبت و مشارکت و وابستگی است. میراث نشانگر اعتماد و نرمش و چالش و دستاوردهای اصیل است... داستان همه زنان از نظر من میراث آنهاست».<br/><br/>او در ادامه گفت «به نظرم هر قطعه جواهر بخشی از میراث خانواده است. این قطعه باید اصول و پیشینه آن خانواده را داشته باشد و برای همین باید ابدی باشد و نه تابع مد. قطعات جواهرات باید گویای شخصیت خانم هایی باشند که از آنها استفاده می کنند».<br/><br/>سها به جواهرات دوره ویکتوریا علاقمند است. او به خانم ها توصیه می کنند جواهراتی انتخاب کنند که به آنها می آید.<br/><br/>سها می گوید «خانم ها در انتخاب جواهرات باید به ظاهر خود مثلا گردن و شانه و قد خود توجه کنند. جواهرات باید با اندام خانم ها متناسب باشد. مثلا طرح های باریک به خانم های درشت یا قد بلند نمی آید یا اینکه طرح های درشت برای خانم های قد کوتاه و کشیده مناسب نیست. البته استثنا هم وجود دارد. یعنی مثلا می توان از یک قطعه درشت به تنهایی و بدون هیچ جواهرات دیگر استفاده کرد».<br/><br/>او گفت «تعادل معیار برخورداری از استایل شیک و زیبا است. معیار دوم شخصیت خانم است که بنا به هر شخصیتی باید از سنگ های قیمتی مناسب با آن استفاده کرد».<br/><br/>سنگ های سال یا ماه تولد به گروهی از خانم ها می آید.<br/><br/>سها افزود «هر سنگی از قدرت و تاثیر خاصی برخوردار است».<br/><br/>سها درباره مجموعه «هارمونی» که تازه ترین مجموعه جواهرات او است می گوید «این مجموعه چنانکه از نامش پیداست بیانگر تناسب و همسازی است. رنگ های مجموعه زرد و صورتی و سفید و مشکی و طلایی و الماس سیاه و الماس سفید و الماس برنزی است».</p>
    </article>
  </body>
</html>