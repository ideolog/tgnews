<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/incidente-auto-cappottata-1.4864287"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-01T13:17:22+00:00"/>
    <meta property="og:title" content="Incidente Ancona, va contro un albero e si ribalta ad Halloween. Vivo per miracolo"/>
    <meta property="og:description" content="Drammatico incidente nella notte per un 24enne anconetano, rimasto incastrato nella vettura"/>
  </head>
  <body>
    <article>
      <h1>Incidente Ancona, va contro un albero e si ribalta ad Halloween. Vivo per miracolo</h1>
      <h2>Drammatico incidente nella notte per un 24enne anconetano, rimasto incastrato nella vettura</h2>
      <address><time datetime="2019-11-01T13:17:22+00:00">01 Nov 2019, 13:17</time> by <a rel="author">il Resto del Carlino</a></address>
      <p>Ancona, 1 novembre 2019 - SI <b>è ribaltato</b> mentre era alla guida della propria auto e percorreva <b>via Primo Maggio</b>, nella zona della <b>Baraccola</b>, ed è rimasto <b>vivo per miracolo</b>. Drammatico incidente nella notte (<a href="https://www.ilrestodelcarlino.it/ancona/cronaca/foto/incidente-1.4864286"><b>foto</b></a>) per un 24enne anconetano.<br/><br/>Allertati i soccorsi, sul posto sono intervenuti i vigili del fuoco insieme alle ambulanze del 118 e della Croce Gialla. I pompieri sono stati impegnati a lungo <b>per liberare il giovane dalle lamiere</b> dell'auto nella quale si trovava <b>incastrato</b>.<br/><br/>Rimasto sempre cosciente, il ragazzo, una volta recuperato dall'auto completamente accartocciata, è stato poi medicato sul posto e trasportato d'urgenza al pronto soccorso dell'ospedale regionale di Torrette. Nonostante la <b>spaventosa dinamica dello schianto</b>, il 24enne <b>non è in condizioni gravi </b>nonostante le <b>numerose fratture</b> riportate a seguito dell'impatto.<br/><br/>Stando ad una primissima ricostruzione della dinamica, sembrerebbe che l'anconetano abbia perso il controllo dell'auto <b>urtando quindi un grosso platano</b> per poi <b>cappottarsi</b>. Terminate le operazioni di soccorso, i vigili del fuoco hanno messo in sicurezza lo scenario dell'incidente.</p>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4864375.1572615077%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=418&amp;fmt=jpg"/>
        <figcaption>Auto cappottata in zona Baraccola</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4864323.1572615077%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=300&amp;fmt=jpg"/>
        <figcaption>L'incidente in via Primo Maggio</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4864279.1572615077%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=378&amp;fmt=jpg"/>
        <figcaption>L'incidente in via Primo Maggio</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4864280.1572615078%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=660&amp;h=452&amp;fmt=jpg"/>
        <figcaption>I soccorsi sul posto</figcaption>
      </figure>
      <figure>
        <img src="https://immagini.quotidiano.net/?url=http%3A%2F%2Fp1014p.quotidiano.net%3A80%2Fpolopoly_fs%2F1.4864284.1572615078%21%2FhttpImage%2Fimage.jpg_gen%2Fderivatives%2Ffullsize%2Fimage.jpg&amp;w=375&amp;h=500&amp;fmt=jpg"/>
        <figcaption>L'incidente in via Primo Maggio</figcaption>
      </figure>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/ancona/cronaca/foto/incidente-1.4864286"/>
      </related>
    </article>
  </body>
</html>