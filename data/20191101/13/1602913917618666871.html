<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/banci-si-asigurari/rezervele-valutare-ale-romaniei-au-scazut-in-octombrie-cu-515-mil-euro-pana-la-34-9-mld-euro-18527752"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-01T13:11:00+00:00"/>
    <meta property="og:title" content="Rezervele valutare ale României au scăzut în octombrie cu 515 mil. euro, până la 34,9 mld. euro"/>
    <meta property="og:description" content="Rezervele valutare la BNR au scăzut în octombrie cu 515 mil. euro, la 34,9 miliarde euro, după ce au fost înregistrate intrări de 559 mil. euro reprezentând modificarea rezervelor minime în valută constituite de instituţiile de credit, alimentarea conturilor Ministerului Finanţelor Publice şi alimentarea contului Comisiei Europene."/>
  </head>
  <body>
    <article>
      <h1>Rezervele valutare ale României au scăzut în octombrie cu 515 mil. euro, până la 34,9 mld. euro</h1>
      <address><time datetime="2019-11-01T13:11:00+00:00">01 Nov 2019, 13:11</time> by <a rel="author" href="https://www.zf.ro/autor/cristina-bellu" target="_blank">Cristina Bellu</a></address>
      <p>Rezervele valutare la BNR au scăzut în octombrie cu 515 mil. euro, la 34,9 miliarde euro, după ce au fost înregistrate intrări de 559 mil. euro reprezentând modificarea rezervelor minime în valută constituite de instituţiile de credit, alimentarea conturilor Ministerului Finanţelor Publice şi alimentarea contului Comisiei Europene.</p>
      <p>B2: 640x160_adtext (2016) - thinkdigital_ro.zf.ro.HiTech.640x160_adtext</p>
      <p>De asemenea, din rezervele  BNR au ieşit în octombrie 1,07 mld. euro, reprezentând modificarea rezervelor minime în valută constituite de instituţiile de credit, plăţi de rate şi dobânzi în contul datoriei publice denominate în valută şi altele, potrivit datelor transmise vineri de banca centrală.</p>
      <p>Nivelul rezervei de aur s-a menţinut la 103,6 tone. În condiţiile evoluţiilor preţurilor internaţionale, valoarea acesteia s-a situat la 4.492 milioane euro.<br/><br/>Rezervele internaţionale ale României (valute plus aur) la 31 octombrie 2019 au fost de 39.400 milioane euro, faţă de 39.963 milioane euro la 30 septembrie 2019.<br/><br/>Plăţile scadente în luna noiembrie 2019 în contul datoriei publice denominate în valută, directe sau garantate de Ministerul Finanţelor Publice, însumează circa 1.648 milioane euro.</p>
    </article>
  </body>
</html>