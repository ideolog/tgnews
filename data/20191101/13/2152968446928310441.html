<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/01/pamela-plache-malkiiat-biust-otnovo-e-na-moda.428186"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T13:08:00+00:00"/>
    <meta property="og:title" content="Памела плаче, малкият бюст отново е на мода!"/>
    <meta property="og:description" content="Повече дами искат да си намалят бюста, уголемяването е демоде | Dnes.bg"/>
  </head>
  <body>
    <article>
      <h1>Памела плаче, малкият бюст отново е на мода!</h1>
      <h2>Повече дами искат да си намалят бюста, уголемяването е демоде</h2>
      <address><time datetime="2019-11-01T13:08:00+00:00">01 Nov 2019, 13:08</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Малкият бюст се завръща на мода - оказва се, че повече дами търсят информация за намаляване на гърдите, отколкото за уголемяването им, пише в. "Дейли стар", позовавайки се на британско проучване, съобщава БТА.</p>
      <related>
        <a href="https://www.dnes.bg/zvezdi/2019/10/28/nikoleta-lozanova-pak-napompa-biusta-si.427671"/>
      </related>
      <p>След като години наред риалити звездата Ким Кардашиян "развяваше" пищния си бюст в публичното пространство, изглежда сега скромните атрибути отново са актуални.</p>
      <p>Проучване, осъществено във Великобритания от Cosmetic Surgery Specialist Flawless, показва, че повече представителки на нежния пол се информират от Гугъл за намаляване на гърдите, отколкото за обратната процедура.</p>
      <p>Тази година са отчетени средно 22 200 търсения месечно за "намаляване на бюста" и само 8100 за "уголемяване на бюста".</p>
      <p>И докато дамите се информират за корекции на гърдите, най-голям се оказва интересът към трансплантирането на коса, след като от метода се възползваха знаменитости като Уейн Руни и Кълъм Бест.</p>
      <p>Липосукцията също е често проучвана процедура - средно 27 000 британци месечно търсят информация за нея. Ринопластиката също се радва на популярност - средно 18 000 жители на Острова се осведомяват за корекции на носа.</p>
    </article>
  </body>
</html>