<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/topserialy-konec-piratskych-serveru"/>
    <meta property="og:site_name" content="Cnews.cz"/>
    <meta property="article:published_time" content="2019-11-01T13:26:25+00:00"/>
    <meta property="og:title" content="Velký zásah proti pirátům filmy postihl i největší česko-slovenský seriálový web"/>
    <meta property="og:description" content="Alliance for Creativity and Entertainment včera oznámila velké vítězství. Zavřela největší nelegální streamovací servery, odskákaly to i TopSerialy."/>
  </head>
  <body>
    <article>
      <h1>Velký zásah proti pirátům filmy postihl i největší česko-slovenský seriálový web</h1>
      <address><time datetime="2019-11-01T13:26:25+00:00">01 Nov 2019, 13:26</time> by <a rel="author" href="https://www.cnews.cz/lide/vaclavik/" target="_blank">Lukáš Václavík</a></address>
      <slideshow>
        <figure>
          <a href="https://www.cnews.cz/topserialy-konec-piratskych-serveru/galerie-177634-1">
            <img src="https://www.cnews.cz/wp-content/uploads/2019/11/topserialy-1.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-2">
            <img src="https://www.cnews.cz/wp-content/uploads/2019/11/topserialy-2.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-3">
            <img src="https://www.cnews.cz/wp-content/uploads/2019/11/topserialy-3.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-4">
            <img src="https://www.cnews.cz/wp-content/uploads/2019/11/topserialy-4.png"/>
          </a>
        </figure>
      </slideshow>
      <p>
        <a href="https://www.cnews.cz/topserialy-konec-piratskych-serveru/galerie-177634-1">VŠECHNY FOTOGRAFIE</a>
      </p>
      <p>Alliance for Creativity and Entertainment (ACE) včera oznámila velké vítězství. Globální protipirátská skupina sdružující filmová a televizní studia se postarala o vypnutí nelegálních streamovacích služeb Openload a Streamango. První z nich dle ACE provozovala v Německu, Francii a Rumunsku přes 1000 serverů, které svým obsahem zásobovaly tři čtvrtiny z 50 největších pirátských stránek a generovaly více provozu než <a href="https://www.cnews.cz/tagy/hbo/">HBO Go</a> nebo <a href="https://www.cnews.cz/tagy/hbo/">Hulu</a>.</p>
      <p>V létě už přitom ACE nechala odstavit obdobné služby Vader Streams, Dragon Box a TickBox, minulý týden skončilo RapidVideo. A jak si všiml magazín Torrent Freak, tento týden přestaly fungovat i servery VeryStream a StreamCherry. Jestli ale jejich konec souvisí se zásahem ACE, zatím nevíme.</p>
      <p><b>TIP:</b> <a href="https://www.cnews.cz/netflix-sdileni-uctu-2019">Netflix ví, že si lidé mezi sebou sdílejí účty, ale zatím s tím nic dělat nebude</a></p>
      <p>Odstavení nelegálních streamovacích serverů mělo přímý vliv i na weby, které na jejich obsah odkazovaly nebo využívaly jejich vložené (embed) přehrávače. To přímo potvrzují i provozovatelé česko-slovenských stránek <a href="https://www.topserialy.to/">topserialy.to</a>, které včera zavřely krám a po návštěvě je vidět jen hláška o ukončení provozu, protože se znefunkčnily odkazy na videa z výše uvedených streamovacích serverů.</p>
      <p>Podle monitoru <a href="https://www.alexa.com/siteinfo/topserialy.to">Alexa.com</a> jsou topserialy.to 25. nejnavštěvovanějším webem v Česku a 28. na Slovensku. Úspěšnější je mezi „pirátskými doupaty“ jen Ulož.to, kterému v tuzemsku patří 21. místo.</p>
      <p>Boj s piráty ale stále nekončí. Vygooglením „seriály zdarma“ se uživatelé dostanou k dalším desítkám nadále funkčních webů. V provozu evidentně zůstává i dostatek hostingových služeb, které mají nelegální videa na svých serverech.</p>
      <p>Zdroj: <a href="https://www.alliance4creativity.com/news/ace-action-prompts-pirate-giants-openload-and-streamango-to-cease-all-operations/">ACE</a>, <a href="https://torrentfreak.com/openload-and-others-taken-down-by-anti-piracy-alliance-ace-191031/">Torrent Freak</a> via <a href="https://www.seznamzpravy.cz/clanek/konec-serialu-zadarmo-oblibene-piratska-stranka-cechu-skoncila-81999">Seznam Zprávy</a></p>
      <slideshow>
        <figure>
          <a href="https://www.cnews.cz/topserialy-konec-piratskych-serveru/galerie-177634-1">
            <img src="https://www.cnews.cz/wp-content/uploads/2019/11/topserialy-1.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-2">
            <img src="https://www.cnews.cz/wp-content/uploads/2019/11/topserialy-2.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-3">
            <img src="https://www.cnews.cz/wp-content/uploads/2019/11/topserialy-3.png"/>
          </a>
        </figure>
        <figure>
          <a href="https://www.cnews.cz/topserialy-konec-piratskych-serveru/galerie-177634-4">
            <img src="https://www.cnews.cz/wp-content/uploads/2019/11/topserialy-4.png"/>
          </a>
        </figure>
      </slideshow>
      <p>
        <a href="https://www.cnews.cz/topserialy-konec-piratskych-serveru/galerie-177634-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/intel-procesory-comet-lake-desktop-parametry-takty-lga-1200-slajdy"/>
        <a href="https://www.cnews.cz/sifive-architektura-cpu-u84-prvni-out-of-order-komernci-jadro-risc-v"/>
        <a href="https://www.cnews.cz/podcast-cnews-fm-263-wikitribune-social/"/>
        <a href="https://www.cnews.cz/nove-funkce-v-ovladacich-geforce-game-ready-441-08-null-oficialni-podpora-pro-filtry-reshade/"/>
        <a href="https://www.cnews.cz/diablo-iv-blizzard-2019/"/>
      </related>
    </article>
  </body>
</html>