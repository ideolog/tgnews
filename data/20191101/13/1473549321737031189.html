<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/borowno-kierowca-busa-potracil-11-latke-i-uciekl-zostal-zatrzymany,982126.html"/>
    <meta property="og:site_name" content="TVN24"/>
    <meta property="article:published_time" content="2019-11-01T13:48:00+00:00"/>
    <meta property="og:title" content="11-latka potrącona przez bus. 21-letni kierowca był pod wpływem narkotyków"/>
    <meta property="og:description" content="11-letnia dziewczynka została potrącona przez bus, kiedy przechodziła po pasach przez jezdnię. 21-kierowca uciekł z miejsca wypadku, ale został zatrzymany przez policję. Jak ustalili funkcjonariusz..."/>
  </head>
  <body>
    <article>
      <h1>11-latka potrącona przez bus. 21-letni kierowca był pod wpływem narkotyków</h1>
      <address><time datetime="2019-11-01T13:48:00+00:00">01 Nov 2019, 13:48</time> by <a rel="author">asty, ads, kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/3b83eb14-9570-422a-90f1-81af877f100c-480p.mp4"/>
          <figcaption>11-latka potrącona przez bus. 21-letni kierowca był pod...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/14e972e1-8ef9-44ef-aa59-354f49867530-480p.mp4"/>
          <figcaption>Borówno. 11-letnia dziewczynka potrącona przez bus</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/362b88c0-6538-4dbd-be93-724cad60b64c-480p.mp4"/>
          <figcaption>11-latka potrącona przez busa. Relacja reportera z miejsca...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/81063ffa-a367-4d12-a88b-87032f3ec9a4-480p.mp4"/>
          <figcaption>11-letnia dziewczynka została potrącona przez bus w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/36ff5383-ad43-4b70-a02c-e46b41ae7ce5-480p.mp4" autoplay="" loop=""/>
          <figcaption>Śmiertelny wypadek w Mierzęcicach</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/6f2688a5fce7d48c8d19762b88c32c3b/b9dadc76-fa78-11e9-a6ae-0050569bf40f-480p.mp4"/>
          <figcaption>Śmiertelny wypadek w Warszawie. Kierowca ma trafić do aresztu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/10186b56-8b6c-4676-87f7-fed3627b1c12-480p.mp4" autoplay="" loop=""/>
          <figcaption>Wypadek w miejscowości Regut (źródło: OSP Regut)</figcaption>
        </figure>
        <figcaption>11-letnia dziewczynka została potrącona przez bus<cite>Foto: tvn24 | Video: TVN 24</cite></figcaption>
      </slideshow>
      <h3>11-letnia dziewczynka została potrącona przez bus, kiedy przechodziła po pasach przez jezdnię. 21-kierowca uciekł z miejsca wypadku, ale został zatrzymany przez policję. Jak ustalili funkcjonariusze, mężczyzna prowadził samochód pod wpływem narkotyków.</h3>
      <p>W czwartek o godzinie 19 w miejscowości Borówno 11-letnia dziewczynka została potrącona przez bus.</p>
      <related>
        <a href="https://www.tvn24.pl/wroclaw,44/wracali-z-urodzin-10-latka-nie-zyje-mlody-kierowca-ma-uslyszec-zarzut,975930.html"/>
      </related>
      <p>Na nagraniu udostępnionym przez właściciela pobliskiego sklepu Kazimierza Rośka widać, jak czworo nastolatków próbuje przejść przez przejście dla pieszych. W pewnym momencie z lewej strony z dużą prędkością nadjeżdża bus. Dwójka dzieci cofa się z przejścia, a pozostała dwójka próbuje przebiec na drugą stronę ulicy.</p>
      <p>Kierowca busa kieruje jednak pojazd w stronę uciekających nastolatków i uderza z olbrzymim impetem w 11-letnią dziewczynkę.</p>
      <p>- Doszło do potrącenia 11-latki, która przechodziła przez pasy. Dziewczynka została w stanie ciężkim przewieziona do szpitala. Wiemy, że czuje się lepiej, jest przytomna - przekazała w czwartek wieczorem nadkomisarz Magdalena Korościk z Komendy Miejskiej Policji w Wałbrzychu.</p>
      <p>W piątek rano reporter TVN24 podał, że potrącona dziewczynka jest w stanie stabilnym.</p>
      <h3>Zatrzymany kierowca busa</h3>
      <p>Jak informuje policja, sprawca wypadku nie udzielił pomocy dziewczynce i zbiegł z miejsca zdarzenia.</p>
      <p>21-letni kierowca porzucił samochód i telefonicznie zgłosił jego kradzież. Funkcjonariuszom udało się go zatrzymać, trafił do aresztu. Nie przyznaje się do winy.</p>
      <p>Jak przekazał reporter TVN24, policja ustaliła, że 21-latek prowadził samochód pod wpływem substancji psychoaktywnych. Podczas zatrzymania mężczyzny policjanci znaleźli w jego domu narkotyki. <br/><br/>Z informacji reportera TVN24 wynika, że kierowca ma w związku z tym usłyszeć w piątek cztery zarzuty.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/3753a9af-2fa0-4aaa-a265-9e44aed8e12e.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>11-letnia dziewczynka została potrącona przez bus w miejscowości Borówno<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/wypadl-z-drogi-uderzyl-quadem-w-drzewo-21-latek-nie-zyje,981902.html"/>
        <a href="https://fakty.tvn24.pl/r/smiertelny-wypadek-w-warszawie-kierowca-aresztowany,981455.html"/>
        <a href="https://www.tvn24.pl/wiadomosci-z-kraju,3/premier-morawiecki-apeluje-do-kierowcow-i-pieszych,981410.html"/>
      </related>
    </article>
  </body>
</html>