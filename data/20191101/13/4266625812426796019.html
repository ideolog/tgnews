<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/oleg_voloshyn_rozislav_lysty_u_vsi_klyuchovi_inozemni_posolstva_z_zaklykom_1681559"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T13:42:00+00:00"/>
    <meta property="og:title" content="Олег Волошин: Розіслав листи у всі ключові іноземні посольства з закликом утриматися від контактів з Яременком"/>
    <meta property="og:description" content="Народний депутат України, фракція &quot;Опозиційна платформа – За життя&quot; Олег Волошин заявив, що написав листи у посольства всіх ключових держав з закликом утриматися від будь яких контактів із головою комітету ВР з питань зовнішньої політики і міжпарламентського співробітництва Богданом Яременком і вже є перші реакції на них."/>
  </head>
  <body>
    <article>
      <h1>Олег Волошин: Розіслав листи у всі ключові іноземні посольства з закликом утриматися від контактів з Яременком</h1>
      <address>
        <time datetime="2019-11-01T13:42:00+00:00">01 Nov 2019, 13:42</time>
      </address>
      <p>
        <b>Народний депутат України, фракція "Опозиційна платформа – За життя" Олег Волошин заявив, що написав листи у посольства всіх ключових держав з закликом утриматися від будь яких контактів із головою комітету ВР з питань зовнішньої політики і міжпарламентського співробітництва Богданом Яременком і вже є перші реакції на них.</b>
      </p>
      <p>Про це він повідомив в кулуарах Верховної ради України, трансляцію вів <a href="https://zik.ua/tv">телеканал ZIK</a>.</p>
      <figure>
        <iframe src="https://www.youtube.com/embed/XvoVHpPzAr8" width="640" height="360" data-service="Youtube" scrolling="no"/>
      </figure>
      <p>За словами Волошина, він написав листи у посольства всіх ключових держав з закликом утриматися від будь яких контактів із головою комітету з питань зовнішньої політики і міжпарламентського співробітництва Богданом Яременком та самим комітетом, до зміни голови.</p>
      <p>Він повідомив, що сьогодні вже бачив прекрасну публікацію у міжнародній редакції ВВС.</p>
      <p>"Сотні мільйонів людей у світі вже знають, що голова комітету парламенту України "знімає" проституток у робочий час", – сказав Волошин.</p>
      <p>Олег Волошин наголосив, що Яременко після скандалу має піти з голови Комітету і додав, що вдячний голові фракції "Слуга народу" у Раді Давиду Арахамію "за розумну позицію".</p>
      <p>"Це ж їх завдання очищати свої ряди від тих, хто шкодить їх рейтингу", – заявив нардеп з фракції "Опозиційна платформа – За життя".</p>
      <p>Тим більше, каже Волошин, що у секс-скандал вляпався не простий нардеп, а голова комітету з питань зовнішньої політики та міжпарламентського співробітництва – людина, з якою найперше контактують міжнародні партнери України.</p>
      <p>Нагадаємо, голова фракції "Слуга народу" у Верховній Раді Давид Арахамія  <a href="https://zik.ua/news/2019/10/31/arahamiya_bachyt_try_sposoby_pokarannya_yaremenka_cherez_skandal_iz_1680827">підтримує відставку</a> народного депутата Богдана Яременка з посади голови міжнародного комітету.</p>
      <p>"Я вважаю, що є три шляхи вирішення цього питання. Можуть бути, потенційних. Перший шлях - пан Яременко йде з посади глави комітету. Другий шлях, більш суворий - пан Яременко йде з фракції. Третій шлях, зовсім суворий - пан Яременко складає мандат. 3 можуть бути потенційних рішення. Не може бути такого: давайте зробимо вигляд, що нічого не було", - зазначив Арахамія.</p>
      <p>На особисту думку Арахамії, доцільним є варіант, щоб Яременко пішов з посади голови комітету. </p>
      <p>Нагадаємо, партія "Опозиційна платформа – За життя" Яременко <a href="https://zik.ua/news/2019/10/31/yaremenko_povynen_pity_u_vidstavku_z_posta_golovy_komitetu_i_sklasty_1680891">у своїй заяві наголосила</a>, що Богдан Яременко повинен піти у відставку з поста голови комітету та скласти депутатські повноваження.</p>
      <related>
        <h4>читайте також</h4>
        <a href="https://zik.ua/news/2019/11/01/kyva_podav_zayavu_v_politsiyu_na_yaremenka_1681581"/>
        <a href="https://zik.ua/news/2019/11/01/mayzhe_polovyna_nardepiv_slugy_narodu_ne_proyshly_elektronnu_reiestratsiyu__1681493"/>
        <a href="https://zik.ua/news/2019/10/31/seksskandal_za_uchastyu_yaremenka__tse_moralnyy_vyglyad_chynnoi_vlady__1681129"/>
        <a href="https://zik.ua/news/2019/10/31/pid_chas_golosuvannya_samotnya_matir_18richna_divchyna_ta_inshi_seksualni_1681077"/>
      </related>
    </article>
  </body>
</html>