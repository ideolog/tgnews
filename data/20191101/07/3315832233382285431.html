<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/4d5124d835f529a8/isis-confirma-moartea-lui-al-baghdadi-si-anunta-cine-este-noul-lider.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T07:20:03+00:00"/>
    <meta property="og:title" content="ISIS confirmă moartea lui al-Baghdadi și anunță cine este noul lider"/>
    <meta property="og:description" content="Gruparea teroristă Stat Islamic a confirmat joi moartea fostului său lider, Abu Bakr al-Baghdadi, ucis duminică dimineața în cadrul unei operațiuni americane în nordul Siriei și a anunțat că Abi Ibrahim al-Hashimi al-Quraishi este succesorul acestuia, potrivit Le Figaro, potrivit Mediafax."/>
  </head>
  <body>
    <article>
      <h1>ISIS confirmă moartea lui al-Baghdadi și anunță cine este noul lider</h1>
      <address><time datetime="2019-11-01T07:20:03+00:00">01 Nov 2019, 07:20</time> by <a rel="author">Jurnal.md</a></address>
      <p>
        <b>Gruparea teroristă Stat Islamic a confirmat joi moartea fostului său lider, Abu Bakr al-Baghdadi, ucis duminică dimineața în cadrul unei operațiuni americane în nordul Siriei și a anunțat că Abi Ibrahim al-Hashimi al-Quraishi este succesorul acestuia, potrivit Le Figaro, potrivit Mediafax.</b>
      </p>
      <p>„Soldații Stat Islamic îl plâng pe comandantul credincioșilor, Abu Bakr al-Baghdadi”, a informat gruparea teroristă prin intermediul unui mesaj.</p>
      <p>Președintele Statelor Unite, Donald Trump, a anunțat duminică, în cadrul unui discurs, că liderul grupării teroriste Stat Islamic, Abu Bakr al-Baghdadi, a murit în Siria. Președintele american a informat că militarii americani l-au încercuit pe Baghdadi, iar acesta și-a detonat vesta cu explozibili pe care o avea asupra sa.</p>
      <p>Abu Bakr al-Baghdadi, pe numele său real Ibrahim Awwad Ibrahim al-Badri, a devenit unul dintre cei mai căutați teroriști din lume în 2014, după ce teroriștii grupării Stat Islamic au capturat orașul irakian Mosul.</p>
      <p>Născut în 1971, la nord de capitala irakiană, Bagdad, al-Baghdadi era cleric la o moschee din Irak în 2003, în timpul invaziei americane. El a fost membru al grupării Al Qaeda și a proclamat așa-numitul „califat” al Stat Islamic în Irak și Siria în 2014.</p>
    </article>
  </body>
</html>