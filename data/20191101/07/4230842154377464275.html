<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/zdorove/20191101-skazhy-ni-medu-ta-pyvu-chym-vidriznyayutsya-vegany-vid-vegetariantsiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T07:50:26+00:00"/>
    <meta property="og:title" content="Скажи “ні” меду та пиву. Чим відрізняються вегани від вегетаріанців"/>
    <meta property="og:description" content="У сучасному світі все більше людей розмірковують про приєднання до армії веганів та вегетаріанців. Однак, не всі знають, чим саме відрізняється вегетаріанство від веганства."/>
  </head>
  <body>
    <article>
      <h1>Скажи “ні” меду та пиву. Чим відрізняються вегани від вегетаріанців</h1>
      <address>
        <time datetime="2019-11-01T07:50:26+00:00">01 Nov 2019, 07:50</time>
      </address>
      <p>У сучасному світі все більше людей розмірковують про приєднання до армії веганів та вегетаріанців. Однак, не всі знають, чим саме відрізняється вегетаріанство від веганства.</p>
      <p>Веганство набирає популярності у світі. Нині вже багато сучасних зірок приєдналися до кагорти веганів і відмовилися не тільки від м’яса, але і від молока і яєць. Серед відомих веганів – Наталі Портман, Анджеліна Джолі, Джаред Лето, Білл Клінтон і навіть Майк Тайсон! Ну а ми вирішили нагадати, що веган і вегетаріанець – це не одне і те ж. Так, чим же відрізняється вегетаріанство від веганства – читайте в матеріалі Фактів ICTV.</p>
      <blockquote>
        <b>Вегетаріанство – це дієта, а веганство – спосіб життя.</b>
      </blockquote>
      <h3>Вегетаріанство</h3>
      <p>Вегетаріанці часто обирають свою дієту, виходячи зі стану здоров’я, з релігійних або політичних причин.</p>
      <p>Вегетаріаінство – харчування з відмовою від м’ясної їжі (червоного м’яса, м’яса птиці, морепродуктів і м’яса будь-якої іншої тварини). При цьому вегетаріанці можуть вживати молочні продукти і яйця.</p>
      <p>У течії вегетаріанства є свої <b>відгалуження</b>:</p>
      <p><b>Ововегетаріанці</b> – з тваринних продуктів їдять тільки яйця;</p>
      <p><b>Лактовегетаріанці</b> – з тваринної їжі їдять тільки молоко і молочні продукти;</p>
      <p><b>Полотаріанці</b> споживають домашню птицю, але не їдять інших видів м’яса.</p>
      <p>Найбільш суворим різновидом вегетаріанста є <b>веганство</b>.</p>
      <h3>Веганство</h3>
      <p>Веганство, веганізм, або термін, що рідко зустрічається, вегеталізм – це суворе вегатаріанство, раціон виключає всі види м’яса тварин, птахів, риби, яйця, молоко, морепродукти і часто мед.</p>
      <p>Вегани, обираючи такий спосіб життя, часто керуються не тільки харчуванням, а й моральними принципами. А саме ставленням до тварин.</p>
      <figure>
        <img src="https://fakty.com.ua/wp-content/uploads/2017/09/29/17402481_m-e1506677198991.jpg?1506677198"/>
      </figure>
      <p>Вегани також не ходять у цирки і зоопарки, а часто навіть протестують проти того, щоб люди заводили домашніх тварин у квартирах (це неприродні умови для тварин).</p>
      <p><b>Читайте:</b> <a href="https://fakty.com.ua/ua/ukraine/20190906-vegetarianskyj-restoran-fenhel-zdorova-yizha-ta-garmoniya-z-soboyu-sytyj-v7/">Вегетаріанський ресторан Фенхель: здорова їжа та гармонія з собою – Ситий в7</a></p>
      <p>
        <b>Список заборонених продуктів і речей у веганів дуже широкий:</b>
      </p>
      <ul>
        <li>Вироби зі шкіри, хутра, шовку, вовни та інших матеріалів тваринного походження;</li>
        <li>Мед;</li>
        <li>Продукти, до складу яких входять компоненти, отримані з тваринних продуктів (наприклад, желатин, гліцерин);</li>
        <li>Продукти, при виготовленні (часто – при очищенні) яких використовувалися продукти тваринного походження, наприклад, желатин використовують при виробництві деяких видів цукру та пива. Але велика частина міцного спиртного – горілка, віскі, бренді, джин – веганські);</li>
        <li>Продукцію, яка проходила тестування на тваринах, наприклад, деякі види косметики і сорти тютюну.</li>
      </ul>
      <p>Нагадаємо, Факти ICTV писали, що через кліматичні зміни і неврожай <a href="https://fakty.com.ua/ua/ukraine/20190905-rekordni-tsiny-na-ovochi-chomu-v-ukrayini-dorozhchaye-gorodyna/">дорожчають овочі</a>.</p>
      <p><b>Фото:</b> <a href="https://pixabay.com/ru/%D0%BA%D1%80%D1%83%D0%B0%D1%81%D1%81%D0%B0%D0%BD-%D0%B5%D0%B4%D0%B0-%D0%BE%D0%B1%D0%B5%D0%B4-%D0%BF%D0%B8%D1%82%D0%B0%D0%BD%D0%B8%D0%B5-2760524/">pixabay</a></p>
    </article>
  </body>
</html>