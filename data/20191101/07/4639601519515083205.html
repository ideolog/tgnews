<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/fthinoporines-ekptoseis-simera-i-premiera-ola-ta-sos/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T07:22:50+00:00"/>
    <meta property="og:title" content="Φθινοπωρινές εκπτώσεις : Σήμερα η πρεμιέρα – Ολα τα SOS"/>
    <meta property="og:description" content="Ξεκινούν σήμερα Παρασκευή οι φθινοπωρινές εκπτώσεις οι οποίες θα διαρκέσουν δέκα ημέρες."/>
  </head>
  <body>
    <article>
      <h1>Φθινοπωρινές εκπτώσεις : Σήμερα η πρεμιέρα – Ολα τα SOS</h1>
      <h2>Ξεκινούν σήμερα Παρασκευή οι φθινοπωρινές εκπτώσεις οι οποίες θα διαρκέσουν δέκα ημέρες.</h2>
      <address><time datetime="2019-11-01T07:22:50+00:00">01 Nov 2019, 07:22</time> by <a rel="author">ΤοΒΗΜΑ Team</a></address>
      <p>Ξεκινούν σήμερα Παρασκευή οι φθινοπωρινές <a href="https://www.tovima.gr/tag/%CE%B5%CE%BA%CF%80%CF%84%CF%8E%CF%83%CE%B5%CE%B9%CF%82/">εκπτώσεις</a> οι οποίες θα διαρκέσουν δέκα ημέρες.</p>
      <p>Σύμφωνα με τον Εμπορικό Σύλλογο Αθηνών οι εμπορικές επιχειρήσεις θα πρέπει να δείξουν ιδιαίτερη προσοχή στα εξής:</p>
      <p>
        <a href="https://www.in.gr/2019/11/01/greece/sokaroun-oi-martyries-gia-foniko-sto-megara-ourliazan-ta-paidia-apo-tous-pyrovolismous/">Διαβάστε ακόμη : Σοκάρουν οι μαρτυρίες για το φονικό στο Μέγαρα – Ούρλιαζαν τα παιδιά από τους πυροβολισμούς</a>
      </p>
      <p>– Η αναγραφή διπλής τιμής, δηλαδή της παλαιάς (διαγεγραμμένης) και της νέας τιμής όλων των ειδών που πωλούνται με έκπτωση είναι υποχρεωτική.</p>
      <p>– Επιτρέπεται και η αναγραφή και η εμπορική επικοινωνία ποσοστού έκπτωσης.</p>
      <p>– Στην περίπτωση που υπάρχουν διαφορετικά ποσοστά έκπτωσης ανά κατηγορίες προϊόντων, θα πρέπει να αναγράφεται το εύρος του παρεχόμενου ποσοστού («από …. % έως …. %»). Σε κάθε άλλη περίπτωση θα αναγράφεται ότι οι εκπτώσεις αφορούν επιλεγμένα είδη με αναφορά στο αντίστοιχο ποσοστό.</p>
      <p>– Οι καταστηματάρχες θα πρέπει, σε περίπτωση ελέγχου, να είναι σε θέση να αποδείξουν ότι η παλαιά τιμή πώλησης, που αναγράφεται στην πινακίδα, ανταποκρίνεται στην πραγματικότητα.</p>
      <p>Υπενθυμίζεται ότι ακολουθούν μετά τις εκπτώσεις η Black Friday, η οποία «πέφτει» στις 29 Νοεμβρίου 2019 και η Cyber Monday, στις 2 Δεκεμβρίου 2019.</p>
      <p>Να σημειωθεί ότι οι χειμερινές εκπτώσεις κάνουν πρεμιέρα τη δεύτερη Δευτέρα του Ιανουαρίου και ολοκληρώνονται τέλος Φεβρουαρίου.</p>
      <h3>Δεκαήμερο εκπτώσεων</h3>
      <p>Οι εκπτώσεις θα διαρκέσουν για ένα δεκαήμερο, ενώ τα εμπορικά καταστήματα μπορούν, προαιρετικά, να λειτουργήσουν και την Κυριακή 3 Νοεμβρίου 2019 από ώρα 11.00 έως 18.00.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>