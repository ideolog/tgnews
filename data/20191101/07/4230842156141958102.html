<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191101-tramp-maye-namir-zachytaty-v-pryamomu-efiri-stenogramu-rozmovy-z-zelenskym/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T07:23:24+00:00"/>
    <meta property="og:title" content="Трамп має намір зачитати в прямому ефірі стенограму розмови з Зеленським"/>
    <meta property="og:description" content="Дональд Трамп має намір зачитати стенограму телефонної розмови з президентом України Володимиром Зеленським американському народу у прямому ефірі у форматі “бесіди біля каміна”."/>
  </head>
  <body>
    <article>
      <h1>Трамп має намір зачитати в прямому ефірі стенограму розмови з Зеленським</h1>
      <address>
        <time datetime="2019-11-01T07:23:24+00:00">01 Nov 2019, 07:23</time>
      </address>
      <p>Дональд Трамп має намір зачитати стенограму телефонної розмови з президентом України Володимиром Зеленським американському народу у прямому ефірі у форматі “бесіди біля каміна”.</p>
      <p>Президент США Дональд Трамп має намір зачитати стенограму телефонної розмови з Володимиром Зеленським американському народу в прямому ефірі.</p>
      <blockquote>– Це був хороший телефонний дзвінок. В якийсь момент я збираюся сісти, можливо, це буде бесіда біля каміна в прямому ефірі, і прочитати стенограму дзвінка, тому що люди повинні почути, – сказав він.</blockquote>
      <p><b>Читайте:</b> <a href="https://fakty.com.ua/ua/svit/20191015-impichment-trampu-v-chomu-pidozryuyut-parnasa-ta-frumana-i-do-chogo-tut-ukrayina/">Імпічмент Трампу: в чому підозрюють Парнаса та Фрумана і до чого тут Україна</a></p>
      <p>Трамп підкреслив, що не співпрацюватиме з демократами в розслідуванні в рамках процедури імпічменту. Він назвав його “шахрайством і обманом”.</p>
      <blockquote>– Ви створюєте жахливий прецедент для інших президентів. Всі знають, що я не зробив нічого поганого. Білл Клінтон робив все неправильно, Річард Ніксон робив все неправильно. Я не буду згадувати Ендрю Джонсона, тому що це було трохи раніше мого часу. Але вони всі зробили неправильні речі. Я не зробив нічого поганого, – сказав Трамп, називаючи попередніх президентів США щодо яких була ініційована процедура імпічменту.</blockquote>
      <p>Глава США додав, що питання виділення військової допомоги Україні довго розглядалося через ситуацію з корупцією.</p>
      <blockquote>– Ми даємо їм гроші, ми даємо їм зброю. Ми зобов’язані дивитися на корупцію, – заявив він.</blockquote>
      <p>Нагадаємо, 31 жовтня Палата представників Конгресу США підтримала резолюцію щодо<a href="https://fakty.com.ua/ua/svit/20191031-impichment-trampa-palata-predstavnykiv-uhvalyla-rezolyutsiyu/"> процедури імпічменту президента США</a> Дональда Трампа.</p>
      <p><b>Джерело:</b> <a href="https://www.washingtonexaminer.com/news/fireside-chat-on-live-television-trump-says-he-wants-to-read-transcript-of-ukraine-call-to-american-people">The Washington Examiner</a></p>
    </article>
  </body>
</html>