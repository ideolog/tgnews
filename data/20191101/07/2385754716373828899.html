<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595172/vroxes-kai-kataigides-se-perioxes-tis-kyprou-analytika-i-prognosi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T07:10:00+00:00"/>
    <meta property="og:title" content="Βροχές και καταιγίδες σε περιοχές της Κύπρου- Αναλυτικά η πρόγνωση"/>
    <meta property="og:description" content="Χαμηλή πίεση αρχίζει να επηρεάζει την περιοχή.   Σήμερα ο καιρός θα είναι μερικώς συννεφιασμένος και σύντομα από τα δυτικά θα καταστεί κυρίως..."/>
  </head>
  <body>
    <article>
      <h1>Βροχές και καταιγίδες σε περιοχές της Κύπρου- Αναλυτικά η πρόγνωση</h1>
      <address><time datetime="2019-11-01T07:10:00+00:00">01 Nov 2019, 07:10</time> by <a rel="author">SigmaLive</a></address>
      <p>Χαμηλή πίεση αρχίζει να επηρεάζει την περιοχή.</p>
      <p><b>Σήμερα ο καιρός θα είναι μερικώς συννεφιασμένος και σύντομα από τα δυτικά θα καταστεί κυρίως συννεφιασμένος με τοπικές βροχές και μεμονωμένες καταιγίδες. </b>Οι άνεμοι θα πνέουν νοτιοδυτικοί ως βορειοδυτικοί αρχικά ασθενείς μέχρι μέτριοι, 3 με 4 μποφόρ, και αργότερα μέτριοι μέχρι ισχυροί, 4 με 5 μποφόρ, και τοπικά μέχρι πολύ ισχυροί, 6 μποφόρ. Η θάλασσα θα είναι αρχικά ήρεμη μέχρι λίγο ταραγμένη για να καταστεί αργότερα λίγο ταραγμένη μέχρι ταραγμένη και στα δυτικά παράλια μέχρι ταραγμένη. Η θερμοκρασία θα ανέλθει γύρω στους 25 βαθμούς στο εσωτερικό, στους 24 στα νότια και ανατολικά παράλια, στους 23 στα υπόλοιπα παράλια και γύρω στους 14 βαθμούς στα ψηλότερα ορεινά.</p>
      <p><b>Απόψε ο καιρός θα συνεχίσει αρχικά να είναι κυρίως συννεφιασμένος με τοπικές βροχές και μεμονωμένες καταιγίδες, κυρίως στα δυτικά και στα βόρεια.</b> Αργότερα ο καιρός θα βελτιωθεί. Οι άνεμοι θα πνέουν δυτικοί ως βορειοδυτικοί ασθενείς μέχρι μέτριοι, 3 με 4 μποφόρ, και η θάλασσα θα είναι λίγο ταραγμένη μέχρι ταραγμένη. Η θερμοκρασία θα πέσει γύρω στους 15 βαθμούς στο εσωτερικό, στους 17 στα παράλια και γύρω στους 10 βαθμούς στα ψηλότερα ορεινά.</p>
      <p>Το Σαββατοκύριακο ο καιρός θα είναι μερικώς συννεφιασμένος και αναμένονται, κυρίως από το μεσημέρι και μετά, κατά διαστήματα, τοπικές βροχές ή και καταιγίδα.</p>
      <p>Τη Δευτέρα ο καιρός θα είναι παροδικά μερικώς συννεφιασμένος.</p>
      <p>Η θερμοκρασία δεν θα σημειώσει αξιόλογη μεταβολή κατά το τριήμερο για να παραμείνει κοντά στις μέσες κλιματολογικές τιμές.</p>
    </article>
  </body>
</html>