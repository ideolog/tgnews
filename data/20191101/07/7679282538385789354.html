<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-three-bangladeshi-players-practice-while-wearing-masks-ahead-of-the-1st-t20i-against-india-2826608.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T07:54:29+00:00"/>
    <meta property="og:title" content="INDvBAN: मास्क लगाकर बांग्लादेशी टीम ने किया अभ्यास, देखें Photos"/>
    <meta property="og:description" content="भारत और बांग्लादेश के बीच 3 नवंबर से तीन मैचों की ट्वंटी20 सीरीज खेली जानी है। सीरीज का पहला मैच 3 नवंबर को दिल्ली के अरुण जेटली क्रिकेट स्टेडियम में खेला जाना है। मैच से पहले दिल्ली में बढ़ते एयर..."/>
  </head>
  <body>
    <article>
      <h1>INDvBAN: मास्क लगाकर बांग्लादेशी टीम ने किया अभ्यास, देखें Photos</h1>
      <address><time datetime="2019-11-01T07:54:29+00:00">01 Nov 2019, 07:54</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत और बांग्लादेश के बीच 3 नवंबर से तीन मैचों की ट्वंटी20 सीरीज खेली जानी है। सीरीज का पहला मैच 3 नवंबर को दिल्ली के अरुण जेटली क्रिकेट स्टेडियम में खेला जाना है। मैच से पहले दिल्ली में बढ़ते एयर पॉल्यूशन की वजह से बांग्लादेशी क्रिकेटर मास्क पहनकर प्रैक्टिस करते नजर आए। दिल्ली की हवा की क्वॉलिटी इस समय गंभीर श्रेणी में है। बांग्लादेश के बॉलिंग कोच डेनियल विटोरी, बैटिंग कोच रसेल डॉमिंगो के अलावा कुछ खिलाड़ी भी मास्क पहने नजर आए।</p>
      <p>लिटन दास, अल अमीन हुसैन को मास्क पहनकर ट्रेनिंग करते हुए देखा गया। इससे पहले दिल्ली में भारत और श्रीलंका के बीच खेले गए टेस्ट मैच के दौरान श्रीलंकाई खिलाड़ी भी मास्क पहनकर खेलने उतरे थे। बीसीसीआई ने पहले साफ कर दिया है कि मैच निर्धारित कार्यक्रम के अनुसार ही होगा, भले ही पर्यावरणविदों और क्रिकेटर से नेता बने गौतम गंभीर ने हवा की गुणवत्ता को लेकर मुद्दा उठाया हो।</p>
      <h3>
        <a href="https://www.livehindustan.com/cricket/story-feel-sad-for-someone-deriving-sadistic-pleasure-msk-prasad-slams-farokh-engineer-2826548.html">फारुख इंजीनियर पर भड़के एमएसके प्रसाद, ऐसे निकाली अपनी भड़ास</a>
      </h3>
      <h3>
        <a href="https://www.livehindustan.com/cricket/story-if-anushka-sharma-felt-offended-i-apologise-to-her-says-farokh-engineer-2826477.html">अनुष्का शर्मा को अगर बुरा लगा तो मैं उनसे माफी मांगता हूं: फारुख इंजीनियर</a>
      </h3>
      <figure>
        <img src="https://images1.livehindustan.com/uploadimage/library/2019/11/01/16_9/16_9_1/bangladesh_s_al_amin_hossain_wearing_a_face_mask_arrives_for_a_practice_session__1572594821.jpg"/>
      </figure>
      <figure>
        <iframe data-src="https://twitter.com/ANI/status/1190130695802195968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>विराट कोहली की अनुपस्थिति में रोहित तीन मैचों की सीरीज में टीम की अगुआई करेंगे। रोहित ने 31 अक्टूबर को कहा, 'मैं अभी आया हूं और मुझे इसका (हवा की गुणवत्ता) आकलन करने का समय नहीं मिला है। जहां तक मैं जानता हूं मैच तीन नवंबर को खेला जाएगा।' उन्होंने कहा, 'हमने जब यहां श्रीलंका के खिलाफ टेस्ट मैच खेला था तो हमें कोई समस्या नहीं हुई थी। हम चर्चा के बारे में वाकिफ भी नहीं हैं और मुझे कोई समस्या नहीं हुई थी।' रोहित 2017 में श्रीलंकाई टीम के दौरे का जिक्र कर रहे थे जिसमें मेहमान टीम के खिलाड़ियों ने तीसरे टेस्ट के दौरान मास्क पहने थे।</p>
      <figure>
        <img src="https://images1.livehindustan.com/uploadimage/library/2019/11/01/16_9/16_9_1/bangladesh_cricket_team_head_coach_russell_domingo_r_and_bowling_coach_daniel_vettori__1572594775.jpg"/>
      </figure>
      <p>धुंध के कारण करीब 20 मिनट के लिए मैच रोका भी गया था और तब हवा की गुणवत्ता बहुत खराब थी। लिटन ने करीब 10 मिनट के लिए टीम की ट्रेनिंग के शुरू में मास्क पहना था लेकिन नेट पर बल्लेबाजी के दौरान उन्होंने ऐसा नहीं किया।</p>
    </article>
  </body>
</html>