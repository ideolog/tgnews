<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/proveryavat-kolite-za-montirani-zimni-gumi-405528.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T07:14:10+00:00"/>
    <meta property="og:title" content="Проверяват колите за монтирани зимни гуми"/>
    <meta property="og:description" content="Задължително е карането със зимни гуми или такива с дълбочина на протектора от поне 4 мм"/>
  </head>
  <body>
    <article>
      <h1>Проверяват колите за монтирани зимни гуми</h1>
      <address><time datetime="2019-11-01T07:14:10+00:00">01 Nov 2019, 07:14</time> by <a rel="author">Редактори</a></address>
      <p>Полицията започва масови проверки на пътя от днес. Акцията е под заглавие "Зима".</p>
      <p>Пътните полицаи ще следят за изправността на автомобилите и оборудването им за сезона. Задължително е карането със зимни гуми или такива с дълбочина на протектора от поне 4 мм. След 15 ноември, нарушителите ще бъдат глобявани с 50 лева.</p>
      <p>Полицаите ще следят още за включени светлини и неработещи чистачки. Особено внимание ще се обръща на изправността на автобусите и тежкотоварните автомобили. Проверявани ще бъдат още и велосипедистите и пешеходците, които нарушават правилата за движение. Контролът ще бъде засилен в цялата страна.</p>
      <p>Статистиката показва, че през изминалата зима са станали повече от 2300 произшествия с 221 загинали и почти 3000 ранени.</p>
      <p>През ноември 2018-та са направени повече от 53 000 проверки, при които са установени над 3700 нарушения.</p>
    </article>
  </body>
</html>