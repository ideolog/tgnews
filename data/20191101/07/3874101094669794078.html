<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/whatsapp-israilli-firmaya-dava_84842.html"/>
    <meta property="og:site_name" content="CHIP Online"/>
    <meta property="article:published_time" content="2019-11-01T07:00:00+00:00"/>
    <meta property="og:title" content="WhatsApp'tan İsrailli Firmaya Dava!"/>
    <meta property="og:description" content="WhatsApp, İsrailli bir siber istihbarat firmasını, bir açığı kullanarak kullanıcıların cihazlarına zararlı yüklediği iddiası ile dava etti!"/>
  </head>
  <body>
    <article>
      <h1>WhatsApp'tan İsrailli Firmaya Dava!</h1>
      <h2>WhatsApp, İsrailli bir siber istihbarat firmasını, bir açığı kullanarak kullanıcıların cihazlarına zararlı yüklediği iddiası ile dava etti!</h2>
      <address><time datetime="2019-11-01T07:00:00+00:00">01 Nov 2019, 07:00</time> by <a rel="author">CHIP Online</a></address>
      <p><b>WhatsApp</b>, bir dönem sahip olduğu bir açığı kullanarak kullanıcıların akıllı telefonlarına spyware (casus yazılım) yükleyen bir siber saldırının ardından, karşı atağa geçiyor. Facebook'un sahibi olduğu firma, İsrailli siber istihbarat firması <b>NSO Group'un </b>açığı kullanarak zararlı yaydığını belirterek dava isteminde bulundu. Kaliforniya federal mahkemesine başvurusu yapılan davada belirtilene göre NSO Group, zararlı yazılımlarını kullanıcıların cihazlarında tam kontrol elde etmek için kullandı.</p>
      <p>Saldırının kendisi WhatsApp'daki bir sesli arama açığını kullandı ve bu açıkta kullanıcılar bir sesli arama aldıklarını düşünürken, aslında cihazlara malware yüklendi ve cihazın tamamına erişim sağlanması mümkün hale geldi.</p>
      <p>WhatsApp, saldırıya imkan tanıyan bu açığı hızlı bir şekilde onardığını da daha önce açıklamıştı.</p>
    </article>
  </body>
</html>