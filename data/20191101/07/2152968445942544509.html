<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/eu/2019/11/01/cheshkiiat-prezident-u-nas-navsiakyde-ni-se-privijdat-ruski-shpioni.428135"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T07:10:00+00:00"/>
    <meta property="og:title" content="Чешкият президент: У нас навсякъде ни се привиждат руски шпиони"/>
    <meta property="og:description" content="Контраразузнаването в страната следи и китайска намеса | Dnes.bg"/>
  </head>
  <body>
    <article>
      <h1>Чешкият президент: У нас навсякъде ни се привиждат руски шпиони</h1>
      <h2>Контраразузнаването в страната следи и китайска намеса</h2>
      <address><time datetime="2019-11-01T07:10:00+00:00">01 Nov 2019, 07:10</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Президентът на Чешката република Милош Земан заяви вчера в интервю за пражкия телевизионен канал "Барандов", че на Михал Куделка - директор на Службата за сигурност и информация (контраразузнаването), навсякъде му се привиждат китайски и руски шпиони, предаде ТАСС.</p>
      <p>Според чешкия държавен глава, ръководителят на контраразузнаването провокира медийни кампании, насаждащи негативни настроения и подозрителност в обществото към Китай и Русия.</p>
      <p>"Искрено казано, смятам, че такава атмосфера насажда Куделка, който зад всеки ъгъл вижда китайски или руски шпионин", каза Земан. "Той (Куделка) трябва да се занимава повече с (борбата срещу) икономическата престъпност (отколкото с гонитба на митични шпиони)".<br/>Президентът Земан посочи, че контраразунаването трябва да се съсредоточи най-вече върху борбата с корупцията, за бъдат защитени икономическите интереси на държавата, както повеляват чешките закони, пише БТА,</p>
      <p>За четвърта поредна година Земан отказва да удостои Куделка с генералско звание, въпреки предложенията за това, внасяни периодично от правителството.</p>
      <related>
        <h4>Още по темата</h4>
        <a href="https://www.dnes.bg/politika/2019/10/29/diplomatyt-obvinen-v-shpionaj-obiaven-za-persona-non-grata.427856"/>
        <a href="https://www.dnes.bg/politika/2019/09/11/nikolai-malinov-za-vsichki-pari-ot-rusiia-imam-dogovori.422500"/>
      </related>
    </article>
  </body>
</html>