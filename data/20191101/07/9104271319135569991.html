<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/bimba-nasce-in-auto-i-medici-aiutano-via-telefono-la-mamma-a-partorire"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-01T07:04:55+00:00"/>
    <meta property="og:title" content="Bimba nasce in auto, i medici aiutano via telefono la mamma a partorire"/>
    <meta property="og:description" content="Si chiama Ginevra e sta bene"/>
  </head>
  <body>
    <article>
      <h1>Bimba nasce in auto, i medici aiutano via telefono la mamma a partorire</h1>
      <h2>Si chiama Ginevra e sta bene</h2>
      <address>
        <time datetime="2019-11-01T07:04:55+00:00">01 Nov 2019, 07:04</time>
      </address>
      <p>Aveva fretta di nascere e, anziché attendere l’arrivo in ospedale, è nata in auto. La vita inizia con un’avventura per la piccola Ginevra che nella notte tra mercoledì e giovedì è venuta alla luce mentre la mamma e il papà stavano cercando di raggiungere il pronto soccorso.<br/>E’ successo in via Castellazzo 46.</p>
      <p>Poco dopo l’una e mezza è arrivata la chiamata di soccorso. L’infermiere e il medico della centrale del 118 hanno fornito via telefono il supporto e i consigli telefonici alla mamma e al papà fino all’arrivo dell’ambulanza medicalizzata. Ginevra e la mamma ora stanno bene e sono state portate al Sant’Anna di Torino. La piccola è la seconda figlia della coppia eporediese.</p>
    </article>
  </body>
</html>