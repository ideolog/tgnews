<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/serata-storta-per-lorlandina-basket-napoli-vince-79-46.html"/>
    <meta property="og:site_name" content="Tempostretto"/>
    <meta property="article:published_time" content="2019-11-01T07:00:58+00:00"/>
    <meta property="og:title" content="Serata storta per l’Orlandina Basket. Napoli vince 79-46"/>
    <meta property="og:description" content="Brutta prestazione per l’Orlandina Basket, mai in partita contro Napoli che porta a casa l’intero bottino con 33 punti di vantaggio sui tirrenici"/>
  </head>
  <body>
    <article>
      <h1>Serata storta per l’Orlandina Basket. Napoli vince 79-46</h1>
      <address><time datetime="2019-11-01T07:00:58+00:00">01 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>Brutta prestazione per l’Orlandina Basket, mai in partita contro Napoli che porta a casa l’intero bottino con 33 punti di vantaggio sui tirrenici</i>
      </p>
      <p>Serata da dimenticare per l’Orlandina basket mai in partita contro un Napoli che ha condotto, fin dal primo minuto, un match a senso unico. Grazie a questa vittoria Napoli conquista il secondo successo del campionato, agganciando proprio l’Orlandina a quota 4 punti in classifica.</p>
      <p>Primi minuti sono a dir poco traumatici per Capo d’Orlando, che di fatto perde la partita nel primo quarto. Ben 18 i punti messi a segno dai partenopei dopo sei minuti di gara. Alla prima sirena i padroni di casa sono avanti 25-10, con l’Orlandina che vede Mobio realizzatore di otto dei dieci punti realizzati.</p>
      <p>Capo d’Orlando si blocca in avvio di secondo quarto, ma Napoli torna a martellare prima dell’intervallo al quale le due squadre arrivano sul 43-28.</p>
      <p>Il terzo quarto fa scorrere definitivamente i titoli di coda al match. Napoli vola prima sul 54-30 e poi addirittura sul 60-30 grazie a Dincic. I dieci minuti rimasti sembrano una semplice passerella di allenamento. Alla fine il tabellone dice 79-46 in favore di Napoli, per una durissima lezione ai danni di Capo d’Orlando.</p>
    </article>
  </body>
</html>