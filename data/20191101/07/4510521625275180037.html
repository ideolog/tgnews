<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/economie/stiri-economice/mostenirea-teodorovici-asemanatoare-parjolirii-holdelor-secarii-fantanilor-anaf-nu-rambursat-tva--nu-depaseasca-deficitul-1_5dbbdd125163ec4271965ea6/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-01T07:40:30+00:00"/>
    <meta property="og:title" content="Moştenirea lui Teodorovici, similară pârjolirii holdelor şi secării fântânilor: ANAF nu a rambursat TVA, ca să nu depăşească deficitul. Reacţia Fiscului"/>
    <meta property="og:description" content="Rambursările de TVA din acest an sunt aproape inexistente, susţin surse din cadrul ANAF, precizând că, dacă ar fi fost efectuate plăţile, deficitul bugetar ar fi depăşit cu mult ţinta asumată de România faţă de Uniunea Europeană."/>
  </head>
  <body>
    <article>
      <h1>Moştenirea lui Teodorovici, similară pârjolirii holdelor şi secării fântânilor: ANAF nu a rambursat TVA, ca să nu depăşească deficitul. Reacţia Fiscului</h1>
      <address><time datetime="2019-11-01T07:40:30+00:00">01 Nov 2019, 07:40</time> by <a rel="author">Afrodita Cicovschi</a></address>
      <h4>Rambursările de TVA din acest an sunt aproape inexistente, susţin surse din cadrul ANAF, precizând că, dacă ar fi fost efectuate plăţile, deficitul bugetar ar fi depăşit cu mult ţinta asumată de România faţă de Uniunea Europeană.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/economie/stiri-economice/experti-deloitte-asteapta-perioada-mai-pasnica-zona-modificarilor-fiscale-controalele-anaf-s-au-intensificat-1_5db9b7815163ec4271895d22/index.html"/>
        <a href="https://adevarul.ro/economie/stiri-economice/florin-citu-nu-primit-avizul-ministerul-finantelor-1_5db825df5163ec42717ea5c9/index.html"/>
        <a href="https://adevarul.ro/economie/stiri-economice/teodorovici-despre-cec-bank-comisia-europeana-decis-majorarea-capitalului--nu-ajutor-stat-1_5db825145163ec42717e9d21/index.html"/>
      </related>
      <p>Aşa cum au făcut şi anul trecut, specialiştii din Finanţe subordonaţi lui Eugen Teodorovici, au amânat rambursarea de TVA pentru anul viitor, pentru a nu depăşi deficitul bugetar, atins deja după primele 9 luni din an.</p>
      <p>Amânarea a fost cu atât mai oportună, în opinia subordonaţilor lui Teodorovici, cu cât în ultimele luni din an au loc cele mai mari cheltuieli bugetare.</p>
      <p>Altfel spus, „moştenirea” în materie de execuţie bugetară lăsată de Teodorovici şi PSD noilor guvernanţi poate fi asemuită cu pârjolirea holdelor şi secarea fântânilor, după cum a remarcat recent fostul şef al ANAF, Gelu Diaconu.</p>
      <p>„Dar situaţia reală este mult mai dificilă. Pe partea de venituri la TVA, de exemplu, avem o mistificare grosieră. Au sistat de facto rambursările de TVA, amânând sine die deconturile aprobate şi blocând verificările deconturilor de valori mari selectate pentru control. <b>Sunt cel puţin 2 md lei în sold pe total ANAF, sume datorate agenţilor economici blocate la rambursare prin măsuri administrative!!!</b></p>
      <p>De aceea, noul ministru al finanţelor va trebui să meargă cu căciula in mana la Comisia Europeană şi să le prezinte situaţia reală inclusiv cea referitoare la angajamentele pe cheltuieli antamate de guvernarea iresponsabilă a PSD. La care trebuiesc adăugate obligaţiile asumate prin măsuri legislative nesustenabile de crestere a pensiilor şi salariilor”, a scris Diaconu pe pagina sa de Facebook.</p>
      <p>
        <b>Fiscul nu a răspuns solicitărilor „Adevărul” privind returnarea TVA din acest an, deşi au trecut mai bine de două săptămâni de la trimiterea adresei.<br/></b>
        <b>UPDATE:<br/></b>
        <b>Răspunsul a venit ulterior publicării acestui articol, din acesta reieşind că rambursările de TVA pe primele nouă luni din 2019 au fost cu 8,74% mai mari decât în perioada similară a anului trecut, respectiv suma de 11,62 miliarde de lei, faţă de 11,60 miliarde de lei. Ceea ce nu spune însă ANAF este că şi anul trecut rambursările de TVA au fost amânate, pentru primăvara anului 2019, tot pentru a se putea încadra în deficitul bugetar asumat faţă de UE, de sub 3% din PIB.</b>
      </p>
      <figure>
        <img src="https://adevarul.ro/assets/adevarul.ro/MRImage/2019/11/01/5dbbfecc5163ec4271974cf7/627x0.png"/>
      </figure>
      <hr/>
    </article>
  </body>
</html>