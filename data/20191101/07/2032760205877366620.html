<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88419"/>
    <meta property="og:site_name" content="Denník politika"/>
    <meta property="article:published_time" content="2019-11-01T07:35:02+00:00"/>
    <meta property="og:title" content="Zisk Samsungu oslabil o takmer 56 percent, dôvodom je slabý dopyt po čipoch"/>
    <meta property="og:description" content="1.11.2019 (Webnoviny.sk) – Prevádzkový zisk výrobcu elektroniky Samsung Electronics Co. v treťom kvartáli oslabil o takmer 56 percent v dôsledku pretrvávajúceho slabého dopytu po čipoch. Juhokórejský technologický gigant za júl až september vykázal prevádzkový zisk 7,78 bil. wonov (KRW), čo bol v porovnaní s rovnakým obdobím minulého roka pokles o 55,7 percenta."/>
  </head>
  <body>
    <article>
      <h1>Zisk Samsungu oslabil o takmer 56 percent, dôvodom je slabý dopyt po čipoch</h1>
      <address><time datetime="2019-11-01T07:35:02+00:00">01 Nov 2019, 07:35</time> by <a rel="author">Webnoviny</a></address>
      <p>1.11.2019 (Webnoviny.sk) – Prevádzkový zisk výrobcu elektroniky Samsung Electronics Co. v treťom kvartáli oslabil o takmer 56 percent v dôsledku pretrvávajúceho slabého dopytu po čipoch. Juhokórejský technologický gigant za júl až september vykázal prevádzkový zisk 7,78 bil. wonov (KRW), čo bol v porovnaní s rovnakým obdobím minulého roka pokles o 55,7 percenta.</p>
      <p>Tržby spoločnosti sa v treťom štvrťroku znížili o 5,3 percenta na úroveň 62 bil. KRW. Samsung je najväčším výrobcom polovodičov a smartfónov na svete, ale od záveru minulého roka zápasí s klesajúcimi cenami pamäťových čipov.</p>
      <p>Sumou 29,25 bil. KRW k celkovým tržbám firmy počas júla až septembra prispel predaj mobilných telefónov a zariadení pre telekomunikačné siete.</p>
      <p>(1 EUR = 1297,21 KRW)</p>
      <p>Viac k témam: <a href="https://www.webnoviny.sk/tag/zisk/"><u>zisk</u></a><br/>Zdroj: Webnoviny.sk – <a href="https://www.webnoviny.sk/zisk-samsungu-oslabil-o-takmer-56-percent-dovodom-je-slaby-dopyt-po-cipoch/"><u>Zisk Samsungu oslabil o takmer 56 percent, dôvodom je slabý dopyt po čipoch</u></a> © SITA Všetky práva vyhradené.</p>
    </article>
  </body>
</html>