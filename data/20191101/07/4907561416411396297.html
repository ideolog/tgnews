<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/el-chaponun-oglunun-yakalanma-goruntuleri-ortaya-cikti-haber-fotograf-2216174"/>
    <meta property="og:site_name" content="Posta"/>
    <meta property="article:published_time" content="2019-11-01T07:48:54+00:00"/>
    <meta property="og:title" content="El Chapo'nun oğlunun yakalanma görüntüleri ortaya çıktı"/>
    <meta property="og:description" content="Meksikalı uyuşturucu karteli El Chaponun oğlu Ovidio Guzman Lopezin yakalanmasının ardından şehir savaş alanına dönmüştü. Kaosa neden olan bu olay sonrasında Meksika polisi El Chaponun oğlunu serbest bırakmak zorunda kalmıştı. Tüm dünyanın merak ettiği El Chaponun oğlunun yakalanma anlarına ait görüntüler, polis tarafından servis edildi."/>
  </head>
  <body>
    <article>
      <h1>El Chapo'nun oğlunun yakalanma görüntüleri ortaya çıktı</h1>
      <address>
        <time datetime="2019-11-01T07:48:54+00:00">01 Nov 2019, 07:48</time>
      </address>
      <h3>Meksikalı <a href="https://www.posta.com.tr/haberler/uyusturucu-karteli">uyuşturucu karteli</a> <a href="https://www.posta.com.tr/haberler/el-chapo">El Chapo</a>'nun oğlu Ovidio Guzman Lopez'in yakalanmasının ardından şehir savaş alanına dönmüştü. Kaosa neden olan bu olay sonrasında <a href="https://www.posta.com.tr/haberler/meksika">Meksika</a> polisi El Chapo'nun oğlunu serbest bırakmak zorunda kalmıştı. Tüm dünyanın merak ettiği El Chapo'nun oğlunun yakalanma anlarına ait görüntüler, polis tarafından servis edildi.</h3>
      <figure>
        <img src="https://i.pstimaj.com/img/78/700x0/5dbbdfa866a97cd60eabf135"/>
      </figure>
      <p>21'inci yüzyılın en ünlü ve büyük kartel lideri<b> 'El Chapo'</b> Joaquin Guzman'ın oğlunun nasıl yakalandığı ortaya çıktı.</p>
      <p>Babası ABD'ye iade edilince Meksika'daki Sinaloa kartelinin başına geçen oğul Ovidio Guzman Lopez'in etrafı maskeli polislerin tarafından sarıldı.</p>
      <h3>Kent savaş alanına döndü</h3>
      <p>Ovidio Guzman'ın gözaltına alınmasıyla Culiacan kenti savaş alanına döndü.</p>
      <p>Sinalao kartelinin ağır silahlı üyeleri polisler ve askerlerle şehir merkezinde çatıştı.</p>
      <p>Uluslararası haber ajansları, kent sokaklarında öylece yatan onlarca cesedin fotoğrafını servis etti.</p>
      <p>Çatışmaların büyümesi üzerine Ovido Guzman Lopez serbest bırakıldı.</p>
      <p>Meksika lideri <b>Andrés Manuel López Obrador</b>, Lopez'i bırakılmasıyla birçok sivilin hayatlarının kurtarıldığını savundu.</p>
      <figure>
        <img src="https://i.pstimaj.com/img/78/700x0/5dbbe0d866a97cd54c9b8cb8"/>
      </figure>
      <h4>'Karışıklık istemiyorum, lütfen'</h4>
      <p><b>'El Chapo'nun</b> bir diğer oğlu Ivan Archivaldo Guzman'ın düzenlediği saldırılarla üvey kardeşinin serbest bırakılmasını sağladığı ortaya çıktı.</p>
      <p>Mexico City yönetimi ise, Ovidio Guzman'ın yakalanma görüntülerini 13 gün sonra medya ile paylaştı.</p>
      <p>Video kaydında <b>'Dışarı çık'</b> komutuna uyan oğul Guzman'ın elinde beyzbol şapkasıyla kapıda belirdiği görülüyor.</p>
      <p>Maskeli polislerin arasında ellerini başının üzerine koyan Ovidio Guzman, bu sırada telefonda üvey kardeşine sesleniyor.</p>
      <p>Kayıtta Ovidio Guzman'ın üvey kardeşine<b> "Karışıklık istemiyorum, lütfen" </b>dediği duyuluyor.</p>
      <figure>
        <img src="https://i.pstimaj.com/img/78/700x0/5dbbe0fdae298b219df173b3"/>
      </figure>
      <h4>'1 numaralı halk düşmanı'</h4>
      <p>20'li yaşlarda olduğu sanılan Ovido Guzman Lopez, ABD'de arananlar listesinde.</p>
      <p>Yeryüzünün en ünlü suçlusu <b>El Chapo Guzman</b> ABD'de ömür boyu hapis cezası alırken, ortaya çıkanlar dünyanın buz kesmesine yol açtı.</p>
      <p>ABD tarafından <b>Al Capone</b>'dan bu yana <b>'1 numaralı halk düşmanı' </b>unvanı verilen ilk isim olan Meksikalı kartel liderinin davası, geçen yıl 13 Kasım'da başladı.</p>
      <h3>Elini sıkmayınca öldürüldü</h3>
      <p>Bunlardan biri, el sıkışmayı kabul etmeyince öldürülen bir diğer kartel lideri.</p>
      <figure>
        <img src="https://i.pstimaj.com/img/78/700x0/5dbbe10e66a97cd60ff27a2a"/>
      </figure>
      <h4>Ortağı tanık olarak dinlendi</h4>
      <p>Chapo'nun ortaklarından İsmail el Mayo Zambada'nın kardeşi Jesus Zambada, ABD New York'taki mahkemede tanık olarak dinlendi.</p>
      <p>Zambada'nın verdiği bilgiye göre, Meksika'daki Sinaloa Karteli'nin lideri Guzman, Juarez Karteli'nin liderlerinden Rodolfo Carrillo'yu elini sıkmadığı için 2004 yılında öldürttü.</p>
      <h3>Rakip kartel için çalışan polis öldürüldü</h3>
      <p>Cinayetle birlikte karteller arasında savaş başladı. Chapo'nun verdiği bir diğer emir ise, rakip kartel için çalışan polisin öldürülmesi.</p>
      <p>Zambada'nın ifadesine göre, Guzman için çalışan katiller Rafita isimli polisi evinden çıkardı. Bunu yapmak için de küçük oğluna arabayla çarptıklarını söylediler.</p>
      <figure>
        <img src="https://i.pstimaj.com/img/78/700x0/5dbbe195ae298b228d6aa0d8"/>
      </figure>
      <h4>Elmas kaplamalı silahı jüriye gösterildi</h4>
      <p>ABD'nin diken üstünde takip ettiği tarihi davada, ayrıca Chapo'nun elmas kaplamalı silahları da jüriye gösterildi.</p>
      <p>Silahların fotoğrafları dünyadaki tüm medya organlarında ilk sayfadan verildi.</p>
      <h3>Karısı da yargılandı</h3>
      <p>Aylarca süren duruşmaların en gözde ismi, kuşkusuz El Chapo Guzman'ın karısı Emma Coronel Aispuro'ydu.</p>
      <p>Emma Coronel Aispuro, eski bir güzellik kraliçesi.</p>
      <p>Duruşmalara bir avukat ordusuyla katıldı, etrafında onlarca gazeteci vardı. Attığı her adım olay oldu, flaşlar arka arkaya patladı. Mahkeme girişleri ve çıkışları bazı duruşmalarda arbedeye döndü.</p>
      <figure>
        <img src="https://i.pstimaj.com/img/78/700x0/5dbbe195ae298b228e227b68"/>
      </figure>
      <p>Ülkesi Meksika'da iki kez hapisten kaçmayı başardıktan sonra sonunda ABD'ye sınır dışı edilen El Chapo, 20 yılı aşkın süredir Washington yönetimi tarafından isteniyordu.</p>
      <p>Guzman, Sinaloa Karteli'ne liderlik yapmak ve ABD'ye 14 milyar dolarlık eroin ve kokain sokmakla suçlandı.</p>
      <p>Guzman'a uyuşturucu kaçakçılığı, ateşli silahlar ve kara para aklama dahil 11 farklı suçlama yöneltildi.</p>
      <p>Şubat ayına gelindiğinde 62 yaşındaki Guzman suçlu bulundu.</p>
      <figure>
        <img src="https://i.pstimaj.com/img/78/700x0/5dbbe2cbae298b219df173c4"/>
      </figure>
      <h4>ABD tarihindeki en büyük uyuşturucu davası</h4>
      <p>Temmuz ayında ise jüri El Chapo'nun ömür boyu hapis cezası aldığını ilan etti.</p>
      <p>El Chapo'nun yargılanması, ABD tarihindeki en büyük uyuşturucu davası olarak kayıtlara geçti.</p>
      <p>Savcılar, jüriye yüzbinlerce sayfa belge ve fotoğraf sundu, 117 bin parça ses kaydı dinletti.</p>
      <p>Dava sırasında savcılar El Chapo'nun 14 milyar dolarlık varlığına el koymak için mahkeme emri çıkartmaya çalıştı.</p>
      <p>Forbes dergisi, 2009'da El Chapo'nun kişisel servetinin 1 milyar dolar olduğunu yazmıştı.</p>
    </article>
  </body>
</html>