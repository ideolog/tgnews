<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/681569/protominia-me-vroches-kai-kataigides-peftei-i-thermokrasia"/>
    <meta property="og:site_name" content="enikos.gr"/>
    <meta property="article:published_time" content="2019-11-01T07:57:00+00:00"/>
    <meta property="og:title" content="Πρωτομηνιά με βροχές και καταιγίδες - Πέφτει η θερμοκρασία"/>
    <meta property="og:description" content="Στη δυτική Ελλάδα θα υπάρξουν νεφώσεις κατά περιόδους αυξημένες με τοπικές βροχές..."/>
  </head>
  <body>
    <article>
      <h1>Πρωτομηνιά με βροχές και καταιγίδες - Πέφτει η θερμοκρασία</h1>
      <address>
        <time datetime="2019-11-01T07:57:00+00:00">01 Nov 2019, 07:57</time>
      </address>
      <p>Στη δυτική Ελλάδα θα υπάρξουν νεφώσεις κατά περιόδους αυξημένες με τοπικές <a href="https://www.enikos.gr/society/517629/ektakto-deltio-epideinosis-kairou-erxontai-kataigides">βροχές</a> και κυρίως από το απόγευμα στα νότια σποραδικές καταιγίδες.</p>
      <p>Στην υπόλοιπη χώρα νεφώσεις με τοπικές βροχές και στα νότια σποραδικές καταιγίδες. Τα φαινόμενα πιθανώς θα είναι κατά τόπους ισχυρά μέχρι το μεσημέρι στις βόρειες Κυκλάδες και τα Δωδεκάνησα, βαθμιαία όμως θα εξασθενήσουν. Οι άνεμοι θα πνέουν στα δυτικά ανατολικοί 3 με 5 μποφόρ. Στα ανατολικά βόρειοι βορειοανατολικοί 4 με 6 και στο βόρειο Αιγαίο τοπικά 7 μποφόρ. Η θερμοκρασία θα σημειώσει μικρή πτώση σε όλη τη χώρα.</p>
      <p>ΜΑΚΕΔΟΝΙΑ, ΘΡΑΚΗ</p>
      <p>Καιρός: Νεφώσεις με τοπικές βροχές κυρίως στην κεντρική Μακεδονία. Λίγα χιόνια στα ορεινά. Άνεμοι: Ανατολικοί βορειοανατολικοί 3 με 5 μποφόρ και στα ανατολικά 6 και τοπικά 7 μποφόρ. Θερμοκρασία: Από 08 έως 16 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.</p>
      <p>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις κατά περιόδους αυξημένες με τοπικές βροχές και κυρίως από το απόγευμα στα νότια σποραδικές καταιγίδες. Άνεμοι: Από ανατολικές διευθύνσεις 3 με 5 μποφόρ. Θερμοκρασία: Από 14 έως 23 βαθμούς Κελσίου. Στα βόρεια κατά τόπους 2 με 3 βαθμούς χαμηλότερη.</p>
      <p>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</p>
      <p>Καιρός: Νεφώσεις με τοπικές βροχές και σποραδικές καταιγίδες. Βαθμιαία εξασθένηση των φαινομένων. Άνεμοι: Ανατολικοί βορειοανατολικοί 4 με 5 μποφόρ, το πρωί στα βόρεια και σταδιακά από το μεσημέρι στα νότια τοπικά 6 μποφόρ. Θερμοκρασία: Από 13 έως 22 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.</p>
      <p>ΚΥΚΛΑΔΕΣ, ΚΡΗΤΗ</p>
      <p>Καιρός: Νεφώσεις με τοπικές βροχές και σποραδικές καταιγίδες. Πιθανώς στις βόρειες Κυκλάδες τις πρωινές ώρες τα φαινόμενα να είναι κατά τόπους ισχυρά. Εξασθένηση αναμένεται από τις μεσημβρινές ώρες. Άνεμοι: Από βόρειες διευθύνσεις 3 με 5 μποφόρ και σταδιακά από το μεσημέρι τοπικά 6 μποφόρ. Θερμοκρασία: Από 17 έως 23 βαθμούς Κελσίου.</p>
      <p>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</p>
      <p>Καιρός: Νεφώσεις με τοπικές βροχές και σποραδικές καταιγίδες, κυρίως στα Δωδεκάνησα όπου πιθανώς τις πρωινές ώρες θα είναι τοπικά ισχυρές. Βαθμιαία εξασθένηση των φαινομένων από τα βόρεια. Άνεμοι: Από βόρειες διευθύνσεις 4 με 5 και στα βόρεια τοπικά 6 μποφόρ. Θερμοκρασία: Από 17 έως 24 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>ΑΤΤΙΚΗ</p>
      <p>Καιρός: Νεφώσεις με τοπικές βροχές κυρίως στα βόρεια και ανατολικά του νομού έως το μεσημέρι. Άνεμοι: Βορειοανατολικοί 3 με 5 μποφόρ και από το απόγευμα πρόσκαιρα στα ανατολικά έως 6 μποφόρ. Θερμοκρασία: Από 15 έως 22 βαθμούς Κελσίου.</p>
      <p>ΘΕΣΣΑΛΟΝΙΚΗ</p>
      <p>Καιρός: Νεφώσεις παροδικά αυξημένες με τοπικές βροχές. Άνεμοι: Ανατολικοί 3 με 5 μποφόρ. Θερμοκρασία: Από 13 έως 16 βαθμούς Κελσίου.</p>
      <related>
        <h4>σχετικά άρθρα</h4>
        <a href="http://www.enikos.gr/society/681172/chalaei-o-kairos-pou-tha-simeiothoun-vroches-kai-kataigides%0A%20%20%20%20%0A"/>
        <a href="http://www.enikos.gr/society/679084/pou-tha-vrexei-simera-i-analytiki-prognosi-tou-kairou%0A%20%20%20%20%0A"/>
        <a href="http://www.enikos.gr/society/676904/vroches-kai-kataigides-simera-pote-tha-veltiothei-o-kairos%0A%20%20%20%20%0A"/>
        <a href="http://www.enikos.gr/society/676333/pou-tha-vrexei-simera-i-analytiki-prognosi-tou-kairou%0A%20%20%20%20%0A"/>
        <a href="http://www.enikos.gr/society/681495/anoixan-oi-ouranoi-kai-stin-artemida-photo-anagnosti%0A%20%20%20%20%0A"/>
        <a href="http://www.enikos.gr/society/681460/pos-tha-exelichthei-to-kyma-kakokairias-vrochi-chalazi-chioni-kai%0A%20%20%20%20%0A"/>
        <a href="http://www.enikos.gr/society/681269/ragdaia-epideinosi-tou-kairou-me-vroches-kataigides-kai-chalazi-p%0A%20%20%20%20%0A"/>
        <a href="http://www.enikos.gr/society/681227/ektakto-deltio-epideinosis-tou-kairou-erchontai-vroches-kataigide%0A%20%20%20%20%0A"/>
        <a href="http://www.enikos.gr/society/681079/allazei-to-skiniko-tou-kairou-apo-tin-tetarti-erchontai-vroches-k%0A%20%20%20%20%0A"/>
      </related>
    </article>
  </body>
</html>