<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/doba_na_donbasi_15_obstriliv_dvoie_ukrainskyh_viyskovyh_otrymaly_poranennya_1681233"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T07:43:00+00:00"/>
    <meta property="og:title" content="Доба на Донбасі: 15 обстрілів, двоє українських військових отримали поранення"/>
    <meta property="og:description" content="31 жовтня, незаконні збройні формування 15 разів порушили режим припинення вогню на Донбасі. Внаслідок обстрілів постраждали двоє українських військових."/>
  </head>
  <body>
    <article>
      <h1>Доба на Донбасі: 15 обстрілів, двоє українських військових отримали поранення</h1>
      <address>
        <time datetime="2019-11-01T07:43:00+00:00">01 Nov 2019, 07:43</time>
      </address>
      <p>
        <b>31 жовтня, незаконні збройні формування 15 разів порушили режим припинення вогню на Донбасі. Внаслідок обстрілів постраждали двоє українських військових.</b>
      </p>
      <p>Про це повідомляє <a href="https://www.facebook.com/pressjfo.news/photos/a.364697644022858/701107987048487/?type=3&amp;theater">пресцентр</a> штабу Об’єднаних сил.</p>
      <p>Зазначається, що противник обстрілював позиції підрозділів Об’єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів, іншої стрілецької зброї та озброєння БМП.</p>
      <p>«В районі відповідальності оперативно-тактичного угруповання «СХІД» противник здійснив 7 обстрілів: поблизу Новогригорівки і Невельського – зі станкових протитанкових гранатометів; неподалік Кам’янки – з ручних протитанкових гранатометів та стрілецької зброї; тричі у районі Водяного, що на Приазов’ї – з озброєння БМП-1, стрілецької зброї і гранатометів різних систем; біля Лебединського – з великокаліберних кулеметів», – йдеться у повідомленні.</p>
      <p>Крім того, у районі відповідальності оперативно-тактичного угруповання «ПІВНІЧ» противник здійснив 8 обстрілів: неподалік Світлодарська – з автоматичних гранатометів; двічі неподалік Луганського – з великокаліберних кулеметів та станкових протитанкових гранатометів; біля Новолуганського – з автоматичних гранатометів та стрілецької зброї; поблизу Кримського – з мінометів калібру 82 мм, автоматичних гранатометів та великокаліберних кулеметів; неподалік Південного – зі станкових протитанкових і автоматичних гранатометів та стрілецької зброї; біля Троїцького – з великокаліберних кулеметів; поблизу Новотошківського – з мінометів калібру 82 мм.</p>
      <p>«Вчора, 31 жовтня, поранення зазнав один військовослужбовець Об’єднаних сил, ще один – отримав бойове травмування», – повідомили у штабі.</p>
      <p>Нагадаємо, в районі Золотого до несення служби залучені <a href="https://zik.ua/news/2019/10/31/u_rayoni_zolotogo_politsiya_i_natsgvardiya_posylyly_patrulyuvannya_1680559">посилені патрулі</a> поліцейських і військовослужбовців Нацгвардії.</p>
      <related>
        <h4>читайте також</h4>
        <a href="https://zik.ua/news/2019/10/31/stskk_zaklykaie_sposterigachiv_obsye_zafiksuvaty_fakty_porushen_tyshi_z_boku_1680507"/>
        <a href="https://zik.ua/news/2019/10/31/nzf_gatyly_iz_zaboronenyh_minometiv_kulemetiv_ta_bmp_na_donbasi__shtab_oos_1680399"/>
        <a href="https://zik.ua/news/2019/10/30/nzf_obstrilyaly_z_minometiv_zaytseve_ta_krymske__minoborony_1679743"/>
        <a href="https://zik.ua/news/2019/10/30/ukrainska_storona_stskk_zafiksuvala_vorozhi_obstrily_u_napryamku_zolotogo_1679455"/>
      </related>
    </article>
  </body>
</html>