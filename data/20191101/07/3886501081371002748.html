<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118721-naslovne-strane-za-petak-1-novembar-2019-godine?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T07:50:03+00:00"/>
    <meta property="og:title" content="Naslovne strane za petak, 1. novembar 2019. godine"/>
    <meta property="og:description" content="Dnevne novine u izdanjima za 1. novembar, na naslovnim stranama pišu o navodima da je predsednik beogradske Opštine Stari grad Marko Bastać tukao kuma zbog spora oko novca, najavljuju otvaranje renovirane zgrade &quot;Palate pravde&quot; u Beogradu, pišu i o planiranoj selidbi službi državnog vrha u Palatu Srbija, kao i o pogibiji dvoje turskih radnika na gradilištu u Čortanovcima.ALO  -  &quot;Rodjena braća poginula na gradilištu&quot; o pogibiji dvojice turskih radnika na gradilištu u Čortanovcima.BLIC  -  &quot;Predsedništvo i Vlada sele se u Palatu Srbija&quot;, najavljuje list. &quot;Makron se ne protivi članstvu Srbije u EU&quot;, o izjavi ambasadora Francuske u Srbiji Žan-Luj Falkoni o planu predsednika te države Emanuela Makrona.VEČERNJE NOVOSTI  -  NATO želi da zakoči isporuku 'pancira'?&quot;, o navodima da su za vreme vežbe Srbije i Rusije dva izvidjačka aviona alijanse neprekidno letela duž Drine. &quot;Bastać me je vezao i tukao devet sati&quot;, kaže kum Marka Bastaća.DANAS  -  &quot;Za smrt stotinu radnika niko nije odgovarao&quot;, o tragedijama na gradilištima…"/>
  </head>
  <body>
    <article>
      <h1>Naslovne strane za petak, 1. novembar 2019. godine</h1>
      <address>
        <time datetime="2019-11-01T07:50:03+00:00">01 Nov 2019, 07:50</time>
      </address>
      <p>Dnevne novine u izdanjima za 1. novembar, na naslovnim stranama pišu o navodima da je predsednik beogradske Opštine Stari grad Marko Bastać tukao kuma zbog spora oko novca, najavljuju otvaranje renovirane zgrade "Palate pravde" u Beogradu, pišu i o planiranoj selidbi službi državnog vrha u Palatu Srbija, kao i o pogibiji dvoje turskih radnika na gradilištu u Čortanovcima.<b>ALO</b>  <b>-</b>  "Rodjena braća poginula na gradilištu" o pogibiji dvojice turskih radnika na gradilištu u Čortanovcima.<br/><br/><b>BLIC</b>  <b>-</b>  "Predsedništvo i Vlada sele se u Palatu Srbija", najavljuje list. "Makron se ne protivi članstvu Srbije u EU", o izjavi ambasadora Francuske u Srbiji Žan-Luj Falkoni o planu predsednika te države Emanuela Makrona.<br/><br/><b>VEČERNJE NOVOSTI</b>  <b>-</b>  NATO želi da zakoči isporuku 'pancira'?", o navodima da su za vreme vežbe Srbije i Rusije dva izvidjačka aviona alijanse neprekidno letela duž Drine. "Bastać me je vezao i tukao devet sati", kaže kum Marka Bastaća.<br/><br/><b>DANAS</b>  <b>-</b>  "Za smrt stotinu radnika niko nije odgovarao", o tragedijama na gradilištima Srbije. "Za sada bez novog formata razgovora vlasti i opozicije", o susretu Predsednice Odbora Evropskog parlamenta za stabilizaciju i pridruživanje Srbije Evropskoj uniji Tanje Fajon sa liderima Saveza za Srbiju.<br/><br/><b>INFORMER</b>  <b>-</b>  "Marko Bastać me tukao i stavljao mi kesu na glavu" list prenosi  navode da je predsednik beogradske Opštine Stari grad Marko Bastać tukao kuma zbog spora oko novca. "Od ponedeljka opet +20" o produženom Miholjskom letu u Srbiji.<br/><br/><b>KURIR</b>  <b>-</b>  "Od danas obavezne zimske gume, kazne do 20.000" o tome da su od 1. novembra obavezne zimske gume za motorna vozila.<br/><br/><b>POLITIKA</b>  <b>-</b>  "Od početka godine 17 radnika stradalo na gradilištima" u Srbiji. "Porez na donacije kao kazna za humanost", o sanitetskom vozilu koje je poklonio Milomir Glavčić iz Kanade i na njega platio porez 7.000 evra.<br/><br/><b>SRPSKI TELEGRAF</b>   <b>-</b>  "Moj kum Bastać me tukao jer mu nisam dao pare od reketa. Šok svedočenje Lazara Lešnjaka, bivšeg člana Veća opštine Stari grad", piše list.</p>
    </article>
  </body>
</html>