<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-kareena-kapoor-khan-in-melbourne-unveiled-t20-world-cup-trophies-see-photos-2826596.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T07:26:49+00:00"/>
    <meta property="og:title" content="मेलबर्न में दिखा करीना कपूर खान का क्रिकेट कनेक्शन- देखें Pics"/>
    <meta property="og:description" content="आईसीसी महिला वर्ल्ड ट्वंटी20 टूर्नामेंट अगले साल फरवरी में ऑस्ट्रेलिया में खेला जाना है। वहीं आईसीसी मेंस वर्ल्ड ट्वंटी20 अगले साल अक्टूबर में खेला जाना है। शुक्रवार को बॉलीवुड एक्ट्रेस करीना कपूर..."/>
  </head>
  <body>
    <article>
      <h1>मेलबर्न में दिखा करीना कपूर खान का क्रिकेट कनेक्शन- देखें Pics</h1>
      <address><time datetime="2019-11-01T07:26:49+00:00">01 Nov 2019, 07:26</time> by <a rel="author">लाइव हिन्दुस्तान टीम,मेलबर्न</a></address>
      <p>आईसीसी महिला वर्ल्ड ट्वंटी20 टूर्नामेंट अगले साल फरवरी में ऑस्ट्रेलिया में खेला जाना है। वहीं आईसीसी मेंस वर्ल्ड ट्वंटी20 अगले साल अक्टूबर में खेला जाना है। शुक्रवार को बॉलीवुड एक्ट्रेस करीना कपूर खान ने दोनों टूर्नामेंट की ट्रॉफी का अनावरण किया। दोनों ट्रॉफी का अनावरण मेलबर्न में किया गया। आईसीसी महिला वर्ल्ड ट्वंटी20 21 फरवरी से 8 मार्च के बीच खेला जाना है, जबकि आईसीसी मेंस वर्ल्ड ट्वंटी20 18 अक्टूबर से 15 नवंबर के बीच खेला जाना है।</p>
      <p>करीना ने कहा, 'इस प्रतिष्ठित शाम का हिस्सा बनकर मैं सम्मानित महसूस कर रही हूं। मैं इन सभी महिलाओं को प्रोत्साहित करना चाहूंगी जो अपने सपनों को पूरा करने के लिए अपने-अपने देशों के लिए खेल रही हैं। एक इंटरनेशनल स्टेज पर उन्हें आगे आते देखना वाकई में सशक्तिकरण है।' उन्होंने आगे कहा, 'वे सभी के लिए प्रेरणादायक हैं। मेरे दिवंगत ससुर महानतम क्रिकेटर्स में से एक थे जिन्होंने भारतीय क्रिकेट टीम के लिए खेला और ट्रॉफी का अनावरण करना मेरे लिए गर्व की बात है।'</p>
      <h3>
        <a href="https://www.livehindustan.com/cricket/story-if-anushka-sharma-felt-offended-i-apologise-to-her-says-farokh-engineer-2826477.html">अनुष्का शर्मा को अगर बुरा लगा तो मैं उनसे माफी मांगता हूं: फारुख इंजीनियर</a>
      </h3>
      <h3>
        <a href="https://www.livehindustan.com/cricket/story-india-vs-bangladesh-ind-vs-ban-ayodhya-vivad-faisale-ko-lekar-pahle-test-match-ki-suraksha-badhai-jaayegi-2826451.html">INDvBAN: अयोध्या विवाद फैसले को लेकर 1st टेस्ट मैच में बढ़ाई जाएगी सुरक्षा</a>
      </h3>
      <figure>
        <embed-post data-src="https://www.instagram.com/p/B4Tq5mjFDwX" data-service="Instagram"/>
      </figure>
      <p>फिल्मों की बात करें, तो आने वाले समय में करीना अक्षय कुमार, कियारा आडवाणी और दिलजीत दोसांझ संग 'गुड न्यूज' में दिखाई देंगी। वह 'लाल सिंह चड्ढा' में आमिर खान संग अभिनय करते नजर आएंगी।</p>
      <figure>
        <embed-post data-src="https://www.instagram.com/p/B4T61tJAReh" data-service="Instagram"/>
      </figure>
    </article>
  </body>
</html>