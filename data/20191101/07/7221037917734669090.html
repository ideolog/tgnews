<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hurriyet-kanserli-askerde-olan-gazetecileri-bile-tebligatla-isten-atti/926009"/>
    <meta property="og:site_name" content="medya faresi"/>
    <meta property="article:published_time" content="2019-11-01T07:55:00+00:00"/>
    <meta property="og:title" content="Hürriyet kanserli, askerde olan gazetecileri bile tebligatla işten attı"/>
    <meta property="og:description" content="Türkiye Gazeteciler Sendikası Genel Başkanı Gökhan Durmuş RS FM’de Atilla Güner’le Akşam Postası’na ‘’Hürriyet gazetesinde Yaklaşık olarak 1.5 yıldır süren bir çalışmamız vardı ve tamda yetki alma aşamasına gelmiştik. İşten çıkarılanların tamamı sendikalı’’ dedi."/>
  </head>
  <body>
    <article>
      <h1>Hürriyet kanserli, askerde olan gazetecileri bile tebligatla işten attı</h1>
      <h2>Türkiye Gazeteciler Sendikası Genel Başkanı Gökhan Durmuş RS FM’de Atilla Güner’le Akşam Postası’na ‘’Hürriyet gazetesinde Yaklaşık olarak 1.5 yıldır süren bir çalışmamız vardı ve tamda yetki alma aşamasına gelmiştik. İşten çıkarılanların tamamı sendikalı’’ dedi.</h2>
      <address>
        <time datetime="2019-11-01T07:55:00+00:00">01 Nov 2019, 07:55</time>
      </address>
      <p>Akşam Postası programı canlı yayınına katılan Gökhan Durmuş şöyle konuştu:</p>
      <p> ‘’Hürriyet gazetesinden çıkarılan bütün çalışanlar sendikamızın üyesi. Yaklaşık olarak 1.5 yıldır süren bir çalışmamız vardı Hürriyet gazetesinde ve tamda yetki alma aşamasına gelmiştik.</p>
      <p>Hürriyet’le var olan Hürriyet’e rengini veren insanlar gazeteden atıldılar. Atılan çalışanların en kısa çalışanı 5 yıldır Hürriyet gazetesinde çalışıyor.</p>
      <p>Şuan itibariyle 43 kişinin işine son verildi. Toplu işten çıkarmalarda tebligat gönderilebilir ama bunun nedeni açıklanmalı, işletmesel bir karar diye bir şey olamaz.</p>
      <p>Kanser tedavisi gören, doğum izninde olan, hatta askerde olan arkadaşlarımız tebligatla işten çıkarıldı. Dünkü tepkilerden dolayı bugün yüz yüze gelerek işlerine son verilmeye devam edildi ’’dedi.</p>
      <p>DİSK Basın İş Sendikası Başkanı Faruk Eren ise gerçek tirajlar hakkında bilgi veren çalışanların bile hedef haline geldiğini belirterek şunları söyledi :</p>
      <p>‘’Biz sendika mücadelesi verirken aynı zamanda demokrasi mücadelesi de veriyoruz. Basın sektöründe geçmiş yıllarda çok güçlü örgütlenmeler vardı. Türkiye’de gazetecilerin büyük mücadelesi var. Gazeteciler her türlü tehdide rağmen haber yapmaya devam ediyorlar.</p>
      <p>Hürriyet gazetesinde yaşanan olaylarla ilgili örgütlendik atıldık tamamen örgütlenmeyelim algısı çok yanlış olur, tam tersi bu durumlardan örgütlenerek çıkabiliriz. Geçmiş günlerde Hürriyet gazetesinden bir arkadaşımız gerçek tirajların bu olmadığını söyledi diye işten atılmıştı’’ dedi.</p>
    </article>
  </body>
</html>