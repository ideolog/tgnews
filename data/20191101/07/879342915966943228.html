<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/01/novyna/bezpeka/zvedennya-oos-novi-obstrily-ye-poraneni"/>
    <meta property="og:site_name" content="Слово і Діло"/>
    <meta property="article:published_time" content="2019-11-01T07:52:01+00:00"/>
    <meta property="og:title" content="Зведення ООС: нові обстріли, є поранені"/>
    <meta property="og:description" content="31 жовтня в зоні ООС поранення зазнав один військовослужбовець Об'єднаних сил, ще один – отримав бойове травмування."/>
  </head>
  <body>
    <article>
      <h1>Зведення ООС: нові обстріли, є поранені</h1>
      <address>
        <time datetime="2019-11-01T07:52:01+00:00">01 Nov 2019, 07:52</time>
      </address>
      <p>
        <b>31 жовтня, збройні формування Російської Федерації та її найманці 15 разів порушили режим припинення вогню. Поранення зазнав один військовослужбовець Об'єднаних сил, ще один – отримав бойове травмування.</b>
      </p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів, іншої стрілецької зброї та озброєння БМП, інформує штаб ООС.</p>
      <p>У районі відповідальності оперативно-тактичного угруповання «Схід» противник здійснив 7 обстрілів:</p>
      <ul>
        <li>поблизу Новогригорівки і Невельського – зі станкових протитанкових гранатометів;</li>
        <li>неподалік Кам'янки – з ручних протитанкових гранатометів та стрілецької зброї;</li>
        <li>тричі у районі Водяного, що на Приазов'ї – з озброєння БМП-1, стрілецької зброї і гранатометів різних систем;</li>
        <li>біля Лебединського - з великокаліберних кулеметів.</li>
      </ul>
      <related>
        <a href="https://www.slovoidilo.ua/2019/10/29/infografika/bezpeka/dynamika-obstriliv-oos-780-obstriliv-veresni-zhovtni"/>
      </related>
      <p>У районі відповідальності оперативно-тактичного угруповання «Північ» противник здійснив 8 обстрілів:</p>
      <ul>
        <li>неподалік Світлодарська – з автоматичних гранатометів;</li>
        <li>двічі неподалік Луганського – з великокаліберних кулеметів та станкових протитанкових гранатометів;</li>
        <li>біля Новолуганського – з автоматичних гранатометів та стрілецької зброї;</li>
        <li>поблизу Кримського – з мінометів калібру 82 мм, автоматичних гранатометів та великокаліберних кулеметів;</li>
        <li>неподалік Південного – зі станкових протитанкових і автоматичних гранатометів та стрілецької зброї;</li>
        <li>біля Троїцького – з великокаліберних кулеметів;</li>
        <li>поблизу Новотошківського – з мінометів калібру 82 мм.</li>
      </ul>
      <p>З початку цієї доби збройні формування Російської Федерації та її найманці, в районі відповідальності оперативно-тактичного угруповання «Північ», обстріляли наші позиції біля Луганського з РПГ, великокаліберних кулеметів та іншої стрілецької зброї.</p>
      <p>Впродовж поточної доби втрат внаслідок ворожих обстрілів серед особового складу Об'єднаних сил не зафіксовано.</p>
      <p>Нагадаємо, у зоні проведення операції Об'єднаних сил <a href="https://www.slovoidilo.ua/2019/10/30/novyna/bezpeka/donbasi-oholoshenyj-rezhym-zhovtyj-rozyasnyly-obmezhennya">на Донбасі оголошений режим «жовтий</a>». Перебування та переміщення громадян України в зоні ООС здійснюється за наявності документів.</p>
      <p>Також поліція <a href="https://www.slovoidilo.ua/2019/10/31/novyna/bezpeka/policziya-nazvala-kilkist-dobrovolcziv-zolotomu">назвала кількість добровольців у Золотому</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/bezpeka/policziya-nazvala-kilkist-dobrovolcziv-zolotomu"/>
        <a href="https://www.slovoidilo.ua/2019/10/30/novyna/bezpeka/donbasi-oholoshenyj-rezhym-zhovtyj-rozyasnyly-obmezhennya"/>
        <a href="https://www.slovoidilo.ua/2019/10/31/novyna/polityka/zelenskyj-nazvav-datu-rozvedennya-syl-petrivskomu"/>
        <a href="https://www.slovoidilo.ua/2019/10/29/infografika/bezpeka/dynamika-obstriliv-oos-780-obstriliv-veresni-zhovtni"/>
      </related>
    </article>
  </body>
</html>