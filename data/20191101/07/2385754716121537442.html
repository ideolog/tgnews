<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595170/hpa-anakoinose-nees-kyroseis-se-varos-tou-iran"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T07:02:00+00:00"/>
    <meta property="og:title" content="ΗΠΑ: Ανακοίνωσε νέες κυρώσεις σε βάρος του Ιράν"/>
    <meta property="og:description" content="Η κυβέρνηση των ΗΠΑ επέβαλε κυρώσεις στον κατασκευαστικό τομέα του Ιράν και απαγόρευσε την πώληση τεσσάρων υλικών που χρησιμοποιούνται από τις ιρανικές..."/>
  </head>
  <body>
    <article>
      <h1>ΗΠΑ: Ανακοίνωσε νέες κυρώσεις σε βάρος του Ιράν</h1>
      <address><time datetime="2019-11-01T07:02:00+00:00">01 Nov 2019, 07:02</time> by <a rel="author">SigmaLive</a></address>
      <p>Η κυβέρνηση των ΗΠΑ επέβαλε κυρώσεις στον κατασκευαστικό τομέα του Ιράν και απαγόρευσε την πώληση τεσσάρων υλικών που χρησιμοποιούνται από τις ιρανικές ένοπλες δυνάμεις, ή εντός των ορίων του προγράμματος πυρηνικής ενέργειας και του προγράμματος ανάπτυξης βαλλιστικών πυραύλων της Τεχεράνης, γνωστοποίησε το Στέιτ Ντιπάρτμεντ χθες Πέμπτη.</p>
      <p>Σύμφωνα με ανακοίνωση του αμερικανικού ΥΠΕΞ, ο επικεφαλής της αμερικανικής διπλωματίας προσέθεσε τον τομέα των κατασκευών στο Ιράν στη λίστα αυτών που υπόκεινται σε κυρώσεις διότι "ελέγχεται άμεσα ή έμμεσα από τους φρουρούς της Επανάστασης", ενώ τα τέσσερα υλικά που απαγορεύεται πλέον να πωλούνται στη χώρα "χρησιμοποιούνται στο πλαίσιο του προγράμματος πυρηνικής ενέργειας, για στρατιωτικούς σκοπούς, ή στο πλαίσιο του προγράμματος ανάπτυξης βαλλιστικών πυραύλων".</p>
      <p>Πληροφορίες από ΑΠΕ-ΜΠΕ-Reuters-Sputnik</p>
    </article>
  </body>
</html>