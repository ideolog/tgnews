<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739447"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T07:00:00+00:00"/>
    <meta property="og:title" content="อินโนสเปซ เปิดงานแสดงผลงานนวัตกรรมดิจิทัล"/>
    <meta property="og:description" content="อินโนสเปซ” จับมือพันธมิตรระดับสากล “Hong Kong Cyberport” เปิดงานแสดงผลงานนวัตกรรมดิจิทัลครั้งแรก ในงาน “InnoSpace x Cyberport Demo Day 2019”"/>
  </head>
  <body>
    <article>
      <h1>อินโนสเปซ เปิดงานแสดงผลงานนวัตกรรมดิจิทัล</h1>
      <address>
        <time datetime="2019-11-01T07:00:00+00:00">01 Nov 2019, 07:00</time>
      </address>
      <p>
        <b>อินโนสเปซ” จับมือพันธมิตรระดับสากล “Hong Kong Cyberport” เปิดงานแสดงผลงานนวัตกรรมดิจิทัลครั้งแรก ในงาน “InnoSpace x Cyberport Demo Day 2019”</b>
      </p>
      <p><b>นายกอบศักดิ์ ภูตระกูล</b> รองเลขาธิการนายกรัฐมนตรีฝ่ายการเมือง พร้อมด้วย <b>นายเทวินทร์ วงศ์วานิช</b> ประธานที่ปรึกษาบริษัท อินโนสเปซ (ประเทศไทย) จำกัด และผู้แทนจากหน่วยงานพันธมิตรของบริษัท อินโนสเปซ (ประเทศไทย) จำกัด ร่วมพิธีเปิดงานแสดงผลงานนวัตกรรมดิจิทัล <b>“</b><b>InnoSpace x Cyberport Demo Day 2019” </b>เมื่อวันที่ 30 ตุลาคม 2562 ที่ผ่านมา ณ ห้องประชุมไนล์ 2 อาคารภิรัช คอนเวนชั่น เซ็นเตอร์ ศูนย์นิทรรศการและการประชุมไบเทค บางนา<br/><br/>บริษัท  อินโนสเปซ  (ประเทศไทย)  จำกัด  หน่วยงานที่มีภารกิจหลักในการส่งเสริม และพัฒนาสตาร์ทอัพไทย ภายใต้คอนเซปต์ “Move Thailand Forward as a Hub of Innovation and Startup in ASEAN” มุ่งพัฒนาประเทศไปสู่ศูนย์กลางนวัตกรรมที่ยั่งยืนของอาเซียน โดยสร้างความแข็งแกร่งของระบบนิเวศของประเทศไทย เพื่อพัฒนากลุ่มสตาร์ทอัพให้มีศักยภาพ และเติบโตในเวทีโลก โดยเฉพาะการพัฒนาด้านนวัตกรรม รวมถึงเทคโนโลยีเชิงลึก (Deep Technology) ให้ครอบคลุมในกลุ่มอุตสาหกรรมทุกสาขา พร้อมผนึกกำลังสร้างเครือข่ายพันธมิตรทั้งในประเทศและต่างประเทศ อาทิ หน่วยงานภาครัฐและเอกชน สถาบันการเงิน สถาบันการศึกษา</p>
      <figure>
        <img src="https://www.dailynews.co.th/admin/upload/20191101/news_aaVVpnnzpS122015_533.jpg?v=20191104117?v=7119"/>
      </figure>
      <p>และเพื่อขยายความร่วมมือในระดับสากล เมื่อวันที่ 28 กุมภาพันธ์ 2562 ได้มีการลงนาม MOU ระหว่าง บริษัท อินโนสเปซ (ประเทศไทย) จำกัด และ Hong Kong Cyberport Management Company Limited (Hong Kong Cyberport) เพื่อร่วมกันสร้างระบบนิเวศในการส่งเสริมพัฒนานวัตกรรมและสตาร์ทอัพของทั้งสองประเทศ นำมาสู่การจัดงาน InnoSpace x Cyberport Demo Day 2019 เพื่อเปิดโอกาสให้กลุ่มสตาร์ทอัพจากทั้ง 2 ประเทศได้นำเสนอนวัตกรรม และเทคโนโลยีให้แก่องค์กรและกลุ่มนักลงทุนที่สนใจ</p>
      <figure>
        <img src="https://www.dailynews.co.th/admin/upload/20191101/news_QkfuOLojSM122016_533.jpg?v=20191104117?v=2195"/>
      </figure>
      <p>ภายในงานพบกับการบรรยายระบบนิเวศในการพัฒนาสตาร์ทอัพของประเทศไทยและฮ่องกง เพื่อยกระดับให้กลุ่มสตาร์ทอัพก้าวเข้าสู่ระดับสากล และโอกาสในการลงทุนในธุรกิจสตาร์ทอัพทั้งในประเทศ และต่างประเทศ นอกจากนี้ยังมีการนำเสนอนวัตกรรมและเทคโนโลยีของกลุ่มสตาร์ทอัพทั้ง 10 ราย ให้แก่องค์กร และกลุ่มนักลงทุน</p>
      <figure>
        <img src="https://www.dailynews.co.th/admin/upload/20191101/news_LwmWYVNrxU122017_533.jpg?v=20191104117?v=7962"/>
      </figure>
      <p>โดยสตาร์ทอัพจากประเทศไทย ประกอบด้วย</p>
      <ol>
        <li>Botnoi Chatbot Platform สำหรับสร้าง AI Chatbot</li>
        <li>ESPREE.IO ระบบการชำระเงินอิเล็กทรอนิกส์และการจัดการเงินสด ด้วยเทคโนโลยี IoT และ Big Data</li>
        <li>TIE Solution ระบบ AI ในการตรวจสอบและจัดการพลังงาน</li>
        <li>10BIT Development ระบบการบริหารจัดการภาพ X-ray ทางการแพทย์</li>
        <li>Hybrid Aerator เครื่องบำบัดน้ำเสียแบบแอโรบิก</li>
      </ol>
      <p>สตาร์ทอัพจากฮ่องกง ประกอบด้วย</p>
      <ol>
        <li>Covergo โซลูชั่นซอฟต์แวร์สำหรับธุรกิจโบรกเกอร์ และประกันชีวิต</li>
        <li>Riskflo ระบบ Work Flow ทางด้านการเงิน การธนาคาร และประกันภัย</li>
        <li>BAM Fintech แพลตฟอร์มที่ปรึกษาด้านการลงทุน ด้วยระบบ Data Analysis และ Cloud Computing</li>
        <li>ORII วงแหวนที่ช่วยเชื่อมต่อเสียง</li>
        <li>P-Sense ระบบติดตาม วางตำแหน่ง และวิเคราะห์ความหนาแน่นบุคคลในอาคาร</li>
      </ol>
      <figure>
        <img src="https://www.dailynews.co.th/admin/upload/20191101/news_TVXxgEnUSL122018_533.jpg?v=20191104117?v=6580"/>
      </figure>
      <p>ปิดท้ายด้วยกิจกรรมสร้างเครือข่าย และเชื่อมโยงธุรกิจระหว่าง สตาร์ทอัพ องค์กรภาครัฐภาคเอกชน และกลุ่มนักลงทุน เพื่อให้เกิดการแลกเปลี่ยนความคิดเห็น ผนึกกำลังสร้างความแข็งแรงให้แก่ธุรกิจ และขยายตลาดไปสู่ระดับสากล<br/>ร่วมติดตามผลงานของกลุ่มสตาร์ทอัพของประเทศไทยและฮ่องกงในงาน InnoSpace x Cyberport Demo Day 2019 และความเคลื่อนไหวของกลุ่มสตาร์ทอัพในประเทศไทยได้แล้ววันนี้ที่ <a href="https://www.innospacethailand.com/">https://www.innospacethailand.com/</a> และ <a href="https://www.facebook.com/innospacethailand/">Facebook.com/Innospacethailand</a><br/> <br/> </p>
    </article>
  </body>
</html>