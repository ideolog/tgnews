<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/metro-na-vinogradar-i-zarplati-shahtaryam-rada-vnesla-zmini-do-derzhbyudzhetu-2019-novini-ukrajini-50051010.html"/>
    <meta property="og:site_name" content="НВ"/>
    <meta property="article:published_time" content="2019-11-01T07:22:00+00:00"/>
    <meta property="og:title" content="Зарплати шахтарям і метро на Виноградар. Рада внесла зміни до держбюджету-2019"/>
    <meta property="og:description" content="Верховна Рада 31 жовтня прийняла законопроект № 2283 про внесення змін до держбюджету на 2019 рік."/>
  </head>
  <body>
    <article>
      <h1>Зарплати шахтарям і метро на Виноградар. Рада внесла зміни до держбюджету-2019</h1>
      <h2>Верховна Рада 31 жовтня прийняла законопроект № 2283 про внесення змін до держбюджету на 2019 рік.</h2>
      <address>
        <time datetime="2019-11-01T07:22:00+00:00">01 Nov 2019, 07:22</time>
      </address>
      <p>За проголосував 291 нардеп.</p>
      <p>Законопроект, зокрема, збільшує ряд видатків:</p>
      <p>• 1,0 млрд грн для виплати заробітної плати шахтарям та недопуску відключення шахт від електропостачання;</p>
      <p>• 1,4 млрд грн для підвищення рівня грошового забезпечення військовослужбовців Держприкордонслужби, Служби безпеки, Національної гвардії, Головного управління розвідки Міноборони, Управління державної охорони до рівня виплат у Збройних Силах.</p>
      <p>• 500 млн грн для резервного фонду на забезпечення ліквідації наслідків надзвичайних ситуацій у разі їх настання.</p>
      <p>Крім цього, фінансування соціального захисту громадян, які постраждали внаслідок Чорнобильської катастрофи, збільшено на 354,6 млн грн, а фінансування заходів із соціальної, трудової та професійної реабілітації осіб з інвалідністю — на 787 млн грн.</p>
      <p>В ході розгляду законопроекту нардепи також підтримали поправку, яка передбачає фінансування будівництва гілки метро до столичного житлового масиву Виноградар за рахунок державного бюджету.</p>
      <p>Нагадаємо, Кабмін має намір до 3 листопада <a href="https://nv.ua/ukr/biz/finance/derzhbyudzhet-2020-markarova-rozpovila-koli-kabmin-vnese-v-radu-proekt-derzhbyudzhetu-do-drugogo-chitannya-50049641.html">внести до Верховної Ради проект бюджету на 2020 рік до другого читання</a>.</p>
      <p>Читайте також:</p>
      <ul>
        <li>
          <a href="https://nv.ua/ukr/biz/finance/deficit-derzhbyudzhetu-do-drugogo-chitannya-ne-zminitsya-goncharuk-novini-ukrajini-50046250.html">Кабмін не збільшуватиме дефіцит держбюджету до другого читання — Гончарук</a>
        </li>
      </ul>
    </article>
  </body>
</html>