<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/anya-es-fia-tamadt-egy-50-eves-ferfira-pecsett/185669"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-01T07:28:00+00:00"/>
    <meta property="og:title" content="Anya és fia támadt egy 50 éves férfira Pécsett"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Anya és fia támadt egy 50 éves férfira Pécsett</mark>
      </h1>
      <address><time datetime="2019-11-01T07:28:00+00:00">01 Nov 2019, 07:28</time> by <a rel="author">Police.hu</a></address>
      <p>
        <b>A nő megvágta vitapartnerét, fia pedig betörte a sértett autójának ablaküvegét. A rendőrök befejezték az ügy vizsgálatát. </b>
        <b>A nő megvágta vitapartnerét, fia pedig betörte a sértett autójának ablaküvegét. A rendőrök befejezték az ügy vizsgálatát.</b>
      </p>
      <p>Egy 62 éves helyi nő ellen könnyű testi sértés, 25 éves fia ellen pedig felfegyverkezve elkövetett garázdaság, rongálás, valamint közlekedés biztonsága elleni bűncselekmény elkövetése miatt nyomozott a Pécsi Rendőrkapitányság.</p>
      <figure>
        <img src="http://media.borsonline.hu/cikk/20/191208/gallery-picture/645w/2010635_n3578815-0.jpg"/>
        <figcaption>© police.hu</figcaption>
      </figure>
      <p>A nő egy 50 éves bonyhádi férfival keveredett szóváltásba 2019. április 30-án Pécsett, a Pákolitz István utcában. A vita közen az asszony a nála lévő késsel megvágta az állán a vitapartnerét, aki ezután beült az autójába, azonban induláskor még rúgott egyet a nő felé. Ezt látta a nő fia, aki a gépkocsi után szaladt, majd betörte a távozni szándékozó férfi autójának ablaküvegét.</p>
      <p>A rendőrök a helyszínen elfogták az asszonyt és a fiát, majd előállították őket a rendőrkapitányságra. Gyanúsítotti kihallgatásukon mindketten beismerték tettüket.</p>
      <figure>
        <img src="http://media.borsonline.hu/cikk/20/191208/big-lead/650x360/2010626_n3578779-0.jpg"/>
        <figcaption>© police.hu</figcaption>
      </figure>
      <p>A rendőrség az ügy vizsgálatát befejezte, és az iratokat a napokban átadta az ügyészségnek.</p>
      <p>
        <a href="http://www.police.hu/hu/hirek-es-informaciok/legfrissebb-hireink/bunugyek/anya-es-fia-tamadt-egy-ferfira-pecsett">police.hu</a>
      </p>
    </article>
  </body>
</html>