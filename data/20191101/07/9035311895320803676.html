<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/guney-kore-yarali-balikciyi-alan-ambulans-helikopter-havaland-ktan-sonra-dustu"/>
    <meta property="og:site_name" content="euronews"/>
    <meta property="article:published_time" content="2019-11-01T07:45:26+00:00"/>
    <meta property="og:title" content="Yaralı balıkçıyı alan ambulans helikopter havalandıktan sonra düştü"/>
    <meta property="og:description" content="Güney Kore'nin doğu kıyısı açıklarında bir ambulans helikopterin düşmesi sonucu 7 kişi kayboldu."/>
  </head>
  <body>
    <article>
      <h1>Yaralı balıkçıyı alan ambulans helikopter havalandıktan sonra düştü</h1>
      <address><time datetime="2019-11-01T07:45:26+00:00">01 Nov 2019, 07:45</time> by <a rel="author">Euronews </a></address>
      <p>Güney Kore'nin doğu kıyısı açıklarında bir ambulans helikopterin düşmesi sonucu 7 kişi kayboldu.</p>
      <p>Yonhap Ajansının haberine göre, ülkenin doğu kıyısı açıklarındaki Dokdo Adacıkları'ndan yaralı bir balıkçıyı alarak gece saatlerinde havalanan ambulans helikopter, adacıkların yakınlarında düştü.</p>
      <p>Helikopterde yaralı balıkçı ve arkadaşı ile 5 kurtarma personelinin bulunduğu kaydedilirken, kazanın nedeni henüz belirlenemedi.</p>
      <p>Kaza sonrası kurtarma çalışmaları başlatılarak, bölgeye çok sayıda kurtarma gemisi ve dalgıç ekipler sevk edildi.</p>
      <p>Kurtarma operasyonu yetkililerinden Song Ho-seon, helikopterin kalkışından iki dakika sonra kaza yaptığını tahmin ettiklerini bildirdi.</p>
      <p>Güney Kore Başbakanı Lee Nak-yon da ilgili hükümet birimlerine kurtarma çalışmalarına yönelik ellerinden gelen çabayı göstermeleri talimatını verdi.</p>
      <p>Güney Kore tarafından kontrol edilen Dokdo Adacıkları, Güney Kore ve Japonya arasındaki tartışmalı deniz sularında yer alıyor</p>
    </article>
  </body>
</html>