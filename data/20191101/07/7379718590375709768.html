<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/01/rugby-world-cup-la-meglio-gioventu-inglese-e-sudafricana-per-il-titolo-iridato"/>
    <meta property="og:site_name" content="euronews"/>
    <meta property="article:published_time" content="2019-11-01T07:53:11+00:00"/>
    <meta property="og:title" content="Rugby World Cup: la meglio gioventù inglese e sudafricana per il titolo iridato"/>
    <meta property="og:description" content="Finale a Yokohama tra Inghilterra e Sudafrica"/>
  </head>
  <body>
    <article>
      <h1>Rugby World Cup: la meglio gioventù inglese e sudafricana per il titolo iridato</h1>
      <address><time datetime="2019-11-01T07:53:11+00:00">01 Nov 2019, 07:53</time> by <a rel="author">Stefania De Michele</a></address>
      <figure>
        <img src="https://static.euronews.com/articles/stories/04/27/28/38/773x435_cmsv2_47afec87-68c1-563d-9684-e10ade41ae92-4272838.jpg"/>
      </figure>
      <p>La <b>Rugby World Cup</b> arriva ai titoli di coda ma il finale è tutto da scrivere. Tra qualche ora, a <b>Yokohama</b>, <b>si affrontano Inghilterra e Sudafrica</b>, in un match che vale il titolo iridato. Un déjà-vu che riporta indietro di 12 anni, al 2007, quando allo Stade de France furono i sudafricani ad alzare la Coppa al cielo. Sulla panchina dei campioni del mondo, in qualità di assostente tecnico, sedeva anche l'attuale coach dell'Inghilterra, Eddie Jones.</p>
      <p>"Vogliamo solo andare a giocare - dice Jones - il bello per noi è che abbiamo fatto la preparazione, sappiamo di aver fatto la preparazione e siamo pronti . Abbiamo passato quattro anni a prepararci per questa occasione. Ecco perché i giocatori possono stare rilassati, perché sappiamo di aver lavorato".</p>
      <figure>
        <iframe data-src="https://twitter.com/euronewses/status/1189885229030354944" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        <figcaption>Eddie Jones: "Giocheremo senza paura"</figcaption>
      </figure>
      <p>Hanno lavorato anche gli avversari, i temibili <b>Springboks</b>, alla terza finale mondiale dopo la combattuta semifinale contro il Galles, decisa da un piazzato di Pollard e dalle grandi performance del pacchetto di mischia.</p>
      <p>Il <b>tecnico del Sudafrica Rassie Erasmus</b> non mostra tensione: "L'unico fallimento è quando si va là fuori e non si dà tutto e non ci si allena il meglio possibile - spiega Erasmus - è un fallimento quando si esce dal campo senza aver speso tutto l'impegno e le energie e quando non si viene battuti da una squadra migliore. Se usciamo da quel campo sabato e siamo stati battuti da una squadra inglese migliore, beh, questa è la vita ".</p>
      <figure>
        <iframe data-src="https://twitter.com/euronewses/status/1190126425262690304" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Per gli inglesi formazione invariata con Spenser che sostituisce l'infortunato Heinz. Stesso discorso per il Sudafrica, che recupera però l'ala Kolbe.</p>
    </article>
  </body>
</html>