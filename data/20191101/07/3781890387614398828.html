<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/739472"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T07:25:00+00:00"/>
    <meta property="og:title" content="ผู้ประกอบการไทยจบหลักสูตร รุ่นบุกเบิกของอาลีบาบา"/>
    <meta property="og:description" content="ผู้ประกอบการไทย 43 คน จบหลักสูตรเข้มข้น 10 วัน ณ สำนักงานใหญ่อาลีบาบา สร้างโอกาสพัฒนาธุรกิจจากเศรษฐกิจดิจิทัล"/>
  </head>
  <body>
    <article>
      <h1>ผู้ประกอบการไทยจบหลักสูตร รุ่นบุกเบิกของอาลีบาบา</h1>
      <address>
        <time datetime="2019-11-01T07:25:00+00:00">01 Nov 2019, 07:25</time>
      </address>
      <p>
        <b>ผู้ประกอบการไทย 43 คน จบหลักสูตรเข้มข้น 10 วัน ณ สำนักงานใหญ่อาลีบาบา สร้างโอกาสพัฒนาธุรกิจจากเศรษฐกิจดิจิทัล</b>
      </p>
      <p>อาลีบาบา บิซิเนส สคูล สถาบันอบรมภายใต้อาลีบาบากรุ๊ป ประกาศการจบหลักสูตรอบรม Netpreneur ประเทศไทยของผู้ประกอบการจำนวน 43  ราย ซึ่งจัดขึ้นร่วมกับสำนักงานส่งเสริมเศรษฐกิจ-ดิจิทัล (depa) สำนักงานนวัตกรรมแห่งชาติ (องค์การมหาชน) (NIA) และบริษัทกองทุนร่วมลงทุนข้ามชาติ Gobi Partners<br/>หลักสูตรอบรมจัดขึ้นระหว่างวันที่ 20-30 ตุลาคม 2562 ที่สำนักงานใหญ่อาลีบาบา ณ เมืองหังโจว ประเทศจีน มีเป้าหมายเพื่อสนับสนุนให้ผู้ประกอบการทั้งรูปแบบธุรกิจดั้งเดิมและรูปแบบดิจิทัลให้สามารถปรับตัวตามการเปลี่ยนแปลงของโลกดิจิทัลได้อย่างมีประสิทธิภาพและนำประโยชน์จากวิธีการบริหารธุรกิจที่หลากหลายของอาลีบาบามาผลักดันการเปลี่ยนแปลงทางดิจิทัลของประเทศไทย</p>
      <figure>
        <img src="https://www.dailynews.co.th/admin/upload/20191101/news_YahuNfSmBa133115_533.jpg?v=201911020711?v=7656"/>
      </figure>
      <p>ผู้เข้าร่วมหลักสูตรอบรม Netpreneur ได้เรียนรู้จากประสบการณ์ของอาลีบาบาที่พัฒนาจากบริษัทสตาร์ทอัพขนาดเล็กมาเป็นดิจิทัลอีโคซิสเท็มเต็มรูปแบบ ที่สนับสนุนเครือข่าย SMEs และผู้บริโภคจากทั่ว  เรียนรู้การใช้ insight มาวางกลยุทธ์บนแพลตฟอร์มต่างๆ ของอาลีบาบาและกลุ่มธุรกิจหลักและศึกษาเกี่ยวกับการพัฒนาเศรษฐกิจดิจิทัลของประเทศจีน จากการร่วมพูดคุยกับผู้บริหารอาลีบาบาและพาร์ทเนอร์ในอีโคซิสเท็มของอาลีบาบา<br/>ส่วนหลักสูตรอบรม Netpreneur ของอาลีบาบา   รุ่นที่ 2 จะจัดขึ้นในเดือนเมษายน 2563 เปิดรับสมัครระหว่างเดือนพฤศจิกายน 2562 ถึงกุมภาพันธ์ 2563 ข้อมูลเพิ่มเติมเกี่ยวกับหลักสูตรและเกณฑ์การรับสมัคร อ่านเพิ่มเติมได้ที่ https://activity.alibaba.com/supplier/alibaba-netpreneur-training-thailand.html<br/> <br/> </p>
    </article>
  </body>
</html>