<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191101_04695327"/>
    <meta property="og:site_name" content="De Standaard"/>
    <meta property="article:published_time" content="2019-11-01T07:02:00+00:00"/>
    <meta property="og:title" content="Regenachtige en zwaarbewolkte Allerheiligen"/>
    <meta property="og:description" content="Vrijdag wordt het zwaarbewolkt tot betrokken. In de voormiddag trekt een regenzone van west naar oost over ons land met perioden van regen."/>
  </head>
  <body>
    <article>
      <h1>Regenachtige en zwaarbewolkte Allerheiligen</h1>
      <address>
        <time datetime="2019-11-01T07:02:00+00:00">01 Nov 2019, 07:02</time>
      </address>
      <p>
        <b>Vrijdag wordt het zwaarbewolkt tot betrokken. In de voormiddag trekt een regenzone van west naar oost over ons land met perioden van regen.</b>
      </p>
      <p>In de namiddag wordt het droger, maar blijven enkele buien mogelijk. Het wordt enkele graden zachter bij maxima rond 9 graden in de Hoge Venen en 14 graden in het westen.</p>
      <p>In de <b>nacht van vrijdag op zaterdag</b> trekt een nieuwe storing vanaf het westen door het land met regen en buien. Het wordt overal een graadje of twee zachter met temperaturen die stijgen tussen 11 en 15 graden. De wind waait matig tot soms vrij krachtig uit het zuidwesten, met overal kans op rukwinden tot 50 kilometer per uur. Tegen de ochtend wordt het droger vanuit het westen en kunnen er enkele opklaringen verschijnen.</p>
      <p><b>Zaterdag</b> wordt het wisselend bewolkt met vooral in de voormiddag enkele lokale buien. In de namiddag zou het grotendeels droog blijven op een lokaal buitje na. Het is nog vrij zacht met maxima van 11 tot 14 graden. De wind wordt vrij krachtig in het binnenland tot krachtig aan zee uit zuidwestelijke sector. Er zijn rukwinden mogelijk tot 70 kilometer per uur, aan zee zelfs tot 80 kilometer per uur.</p>
      <p><b>Zondag</b> is het wisselvallig met perioden van regen en buien. In het zuidoosten van het land zou er wel eens veel regen kunnen vallen. De wind zal nog steeds goed voelbaar zijn, maar minder uitgesproken dan zaterdag. Het wordt enkele graden minder zacht met nog maxima tussen 8 en 13 graden.</p>
    </article>
  </body>
</html>