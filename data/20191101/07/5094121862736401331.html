<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/30-lidi-muselo-z-domovu-kvuli-uniku-plynu-v-roudnici-prijel-pro-ne-autobus-20191101.html"/>
    <meta property="og:site_name" content="Deník.cz"/>
    <meta property="article:published_time" content="2019-11-01T07:52:00+00:00"/>
    <meta property="og:title" content="Desítky lidí musely z domovů kvůli úniku plynu v Roudnici. Přijel pro ně autobus"/>
    <meta property="og:description" content="Nepříjemný zážitek mají za sebou obyvatelé ulice Karla Jeřábka v Roudnici nad Labem. Ve čtvrtek 31. října večer ucítili unikající plyn."/>
  </head>
  <body>
    <article>
      <h1>Desítky lidí musely z domovů kvůli úniku plynu v Roudnici. Přijel pro ně autobus</h1>
      <address><time datetime="2019-11-01T07:52:00+00:00">01 Nov 2019, 07:52</time> by <a rel="author">Zdeněk Plachý</a></address>
      <p>Hlášení o masivním úniku plynu dorazilo po půl osmé večer k roudnickým hasičům. Na místo spěchali profesionálové i jejich dobrovolní kolegové. "Hasiči ulici uzavřeli a z domů evakuovali 30 lidí do evakuačního autobusu, který byl povolán z Loun," popsal situaci Lukáš Marvan, mluvčí hasičů.</p>
      <p>"Plyn ucházel z vedení před domem, které bylo pravděpodobně narušeno výkopovými pracemi. Hasiči odvětrali sklep přilehlého domu přetlakovou ventilací a vypnuli v něm přívod plynu," dodal mluvčí hasičů. </p>
      <p>Narušenou plynovou trubku hasiči vykopali, po dohodě s plynařskou pohotovostí ji přeštípli hydraulickým nářadím a plynaři ji zaslepili. Měření v deset hodin večer potvrdilo, že situace už je bezpečná a obyvatelé byli puštěni do svých domovů.</p>
      <figure>
        <img src="https://g.denik.cz/11/95/libochovice-patrani-potapecu-v-zatoce-pot-zamkem-po-odcizenych-vecech1-04_denik-150-3x2.jpg"/>
      </figure>
      <aside>
        <a href="https://litomericky.denik.cz/zpravy_region/foto-potapecili-patrali-u-slepeho-ramene-reky-ohre-po-lupu-20191101.html">FOTO: Potápěči pátrali u slepého ramene řeky Ohře v Libochovicích po lupu Přečíst článek ›</a>
      </aside>
    </article>
  </body>
</html>