<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191101-kudy-pity-v-kyyevi-najkrashhi-zahody-lystopada/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T07:34:59+00:00"/>
    <meta property="og:title" content="Куди піти в Києві: найкращі заходи листопада"/>
    <meta property="og:description" content="В афіші на листопад в Києві заявлені найкращі концерти і вечірки, на які всі так довго чекали. Куди піти в листопаді 2019 – розкажуть Факти ICTV."/>
  </head>
  <body>
    <article>
      <h1>Куди піти в Києві: найкращі заходи листопада</h1>
      <address>
        <time datetime="2019-11-01T07:34:59+00:00">01 Nov 2019, 07:34</time>
      </address>
      <p>В афіші на листопад в Києві заявлені найкращі концерти і вечірки, на які всі так довго чекали. Куди піти в листопаді 2019 – розкажуть Факти ICTV.</p>
      <p>У листопаді в столиці виступить безліч українських та іноземних зірок, концерти яких  дадуть відповідь на одвічне запитання, куди піти в Києві.</p>
      <p>У цьому місяці можна відвідати виступи Jamala, Другої Ріки, First Hate, Theory, Івана Дорна та інших.</p>
      <p><b>Читайте:</b> <a href="https://fakty.com.ua/ua/showbiz/20191029-jah-khalib-i-maruv-prezentuvaly-trek-po-ldu/">Jah Khalib і MARUV презентували трек По льду</a></p>
      <p>У листопаді закінчується виставка Body Worlds і відкривається нова, присвячена Японії.</p>
      <p>Факти ICTV обрали найкращі івенти, які потрібно відвідати у листопаді.</p>
      <p>
        <b>Body Worlds</b>
      </p>
      <figure>
        <img src="https://fakty.com.ua/wp-content/uploads/2019/10/28/72046471_1355516611293539_7586120195698065408_n.jpg?1572284186"/>
      </figure>
      <p>
        <b>ВДНГ, 4 павільйон</b>
      </p>
      <p>
        <b>До 1 грудня</b>
      </p>
      <p>
        <b>Вартість: 350-400 грн</b>
      </p>
      <p>
        <b>Придбати квитки можна <a href="https://kiev.karabas.com/ua/bodyworlds?utm_source=ictv&amp;utm_medium=anons&amp;utm_campaign=sentyabr">тут</a></b>
      </p>
      <p>Саме та всесвітньо відома виставка німецького доктора Ґюнтера фон Гаґенса, яка у 1995 році шокувала мешканців Токіо, але згодом перетворилась на справжній феномен у світі сучасного мистецтва.</p>
      <p>Експонати цієї виставки – справжні людські тіла, які після смерті власників зберегли спеціальним методом бальзамування. Тіла доповнять мультимедійними установками, щоб кожен зміг для себе по поличках розкласти процеси всередині нашого організму.</p>
      <p>
        <b>Фестиваль Загадкова Японія</b>
      </p>
      <figure>
        <img src="https://fakty.com.ua/wp-content/uploads/2019/10/28/74176560_1290972147751027_7113106642706628608_n.jpg?1572284385"/>
      </figure>
      <p>
        <b>Львівська площа, 8А</b>
      </p>
      <p>
        <b>З 1 листопада</b>
      </p>
      <p>
        <b>Вартість: 150-250 грн</b>
      </p>
      <p>
        <b>Придбати квитки можна <a href="https://samskara.com.ua/japanfest/?utm_source=eventmain&amp;utm_medium=fb&amp;fbclid=IwAR1XjlZyKR7POJytJ4QMFTYx1nYK6gMHFyoC9AbRmk9-pig1QvFN7QChV4E">тут</a></b>
      </p>
      <p>Найбільший фестиваль України, присвячений японській культурі! На вас чекає сучасна та стародавня Японія — у поєднанні з віртуальною реальністю, виставками, майстер-класами, розвагами — для всієї родини.</p>
      <p>
        <b>Laud</b>
      </p>
      <figure>
        <img src="https://fakty.com.ua/wp-content/uploads/2019/10/28/73116467_639379753258185_1500916071509524480_n.jpg?1572283892"/>
      </figure>
      <p>
        <b>Caribbean Club</b>
      </p>
      <p>
        <b>1 листопада, 19.00</b>
      </p>
      <p>
        <b>Вартість: 250-650 грн</b>
      </p>
      <p>
        <b>Придбати квитки можна <a href="https://kiev.karabas.com/ua/laud/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Знадобилося трохи більше двох років, щоб яскравий учасник телевізійних талант-шоу став невід’ємною частиною української музичної сцени.</p>
      <p>Laud вирішив не сидіти склавши руки та не почивати довго на лаврах, тому з дивовижною швидкістю, один за іншим, видає ліричні хіти, які здатні запаморочити голову частині жіночої аудиторії. Він органічно використовує типово джазову, західну манеру вокалу та доповнює його прекрасними мелодіями, що чіпляють з перших нот.</p>
      <p>Концертна програма Laud в Caribbean Club складатиметься з дебютного альбому Музика, кількох чудово відомих фанатам синглів і несподіваних сюрпризів.</p>
      <p>
        <b>First Hate + Polje</b>
      </p>
      <figure>
        <img src="https://fakty.com.ua/wp-content/uploads/2019/10/28/71183711_2652141685030221_3390247622101958656_n.jpg?1572286188"/>
      </figure>
      <p>
        <b>Mezzanine</b>
      </p>
      <p>
        <b>1 листопада, 20.00</b>
      </p>
      <p>
        <b>Вартість: 400 грн</b>
      </p>
      <p>
        <b>Придбати квитки можна <a href="https://2event.com/uk/events/1843527">тут</a></b>
      </p>
      <p>First Hate – один з найцікавіших колективів сучасної данської сцени – повертається до Києва!</p>
      <p>Anton Falck Gansted та Joakim Nørgaard пройшли шлях від музики, зробленої в GarageBand, до студійних саундпродюсерських робіт і, зрештою, власного самобутнього синті-поп звучання.</p>
      <p>Музиканти розглядають свою творчість як спосіб самолікування та роботу над собою.</p>
      <p>Попри сплеск популярності, Антону та Йоакіму вдається зберігати андеґраундний вайб копенгагенського арт-простору Mayhem, вдало балансуючи між приземленим DIY-звучанням і яскравими синтезаторними патернами.</p>
      <p>На сапорті – молодий електронний музикант та саундпродюсер Polje, що характеризує свій стиль як джаз-хауз та пост-гетто.</p>
      <p>
        <b>Різдвяна фабрика мрій</b>
      </p>
      <figure>
        <img src="https://fakty.com.ua/wp-content/uploads/2019/10/28/71248771_117140476365661_3086430573409861632_n.jpg?1572284302"/>
      </figure>
      <p>
        <b>ВДНГ, 2-й павільйон</b>
      </p>
      <p>
        <b>2 листопада – 19 січня</b>
      </p>
      <p>
        <b>Вартість: 200 грн</b>
      </p>
      <p>
        <b>Придбати квитки можна <a href="https://kiev.karabas.com/ua/rizdvyana-fabrika-mrij-vihidnij-den/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Вже зовсім скоро прийде час готуватися до новорічних свят: складати списки подарунків, бігати за покупками, турбуватися щодо святкування, складати плани на наступний рік. Але відчути зимову казку можна вже з 2 листопада, коли в одному з павільйонів ВДНГ відкриється Різдвяна фабрика мрій. Аж до 19 січня там будуть виробляти ялинкові прикраси та вчити втілювати свої мрії в реальність.</p>
      <p>Місце з чарівною атмосферою, а для дітей – справжнє свято та різдвяне диво. Неймовірні декорації, ярмарок прикрас для лісової красуні, робочі студії ельфів-помічників, а головне – можливість доторкнутися до таїнства виготовлення ялинкових іграшок!</p>
      <p>
        <b>The Great Gatsby Ballet</b>
      </p>
      <figure>
        <img src="https://fakty.com.ua/wp-content/uploads/2019/10/28/66359030_2476239022438819_8575298962657902592_n.jpg?1572283780"/>
      </figure>
      <p>
        <b>Палац Україна</b>
      </p>
      <p>
        <b>2 листопада, 19.00</b>
      </p>
      <p>
        <b>Вартість: 200-2 450 грн</b>
      </p>
      <p>
        <b>Придбати квитки можна <a href="https://kiev.karabas.com/ua/the-great-gatsby-ballet-2-11/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Сенсаційний проект відзначає невеликий 5-річний ювілей, а тому після європейських аншлагів вирішив відвідати Україну з відомим на весь світ танцювальним шоу. Це не просто балет – це багатогранна концепція, що об’єднує любов до музики, літератури, кінематографу, театральних постановок і мюзиклів.</p>
      <p>Композитор музичного спектаклю – Костянтин Меладзе, режисер і постановник – Дуайт Роден, а арт-директор і головна зірка шоу – Денис Матвієнко! Історія Великого Гетсбі готова ожити на ваших очах.</p>
      <p>
        <b>Jah Khalib</b>
      </p>
      <figure>
        <img src="https://fakty.com.ua/wp-content/uploads/2019/10/28/65852662_2347373268677665_7597046815837388800_n.jpg?1572283634"/>
      </figure>
      <p>
        <b>Палац спорту</b>
      </p>
      <p>
        <b>8 листопада, 19.00</b>
      </p>
      <p>
        <b>Вартість: 590-3 490 грн</b>
      </p>
      <p>
        <b>Придбати квитки можна <a href="https://kiev.karabas.com/ua/jah-khalib/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Казахського реп-виконавця Бахтіяра Мамедова, що виступає під псевдонімом Jah Khalib, доволі часто порівнюють із Дрейком – і є за що! Він спілкується зі слухачем на ті самі теми, що й решта реп-артистів у всьому світі, але має власний, витончений та простий стиль, завдяки якому його люблять численні фанати.</p>
      <p>Для традиційного київського концерту на сцені Палацу спорту Jah Khalib підготував новий альбом і свої найвідоміші хіти: Лейла, Медина, Мамасита, Если че, я Баха.</p>
      <p>
        <b>Поліграф Шарікоff</b>
      </p>
      <figure>
        <img src="https://fakty.com.ua/wp-content/uploads/2019/10/28/51942408_379184575994128_8915895117680738304_n.jpg?1572283248"/>
      </figure>
      <p>
        <b>Жовтневий палац</b>
      </p>
      <p>
        <b>13 листопада, 19.00</b>
      </p>
      <p>
        <b>Вартість: 550-9 990 грн</b>
      </p>
      <p>
        <b>Придбати квитки можна <a href="https://kiev.karabas.com/ua/seryoga-a-k-a-poligraf-sharikoff-13-11/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Новий проект легендарного Серьоги Поліграф Шарікофф зберігає ідеальний баланс між кітчем, розвагою публіки та музикою, яка неймовірно достовірно передає атмосферу, яка відсилає до естрадних виступів відомих радянських артистів.</p>
      <p>Деяким може бути незвично бачити старого гангста-репера в новому амплуа, але харизма Сергія Пархоменка приковує увагу та не відпустить її до останньої хвилини. Це буде найбільш душевне застілля з усіх, на яких ви тільки були – наш новий шансоньє це гарантує!</p>
      <p>
        <b>Theory</b>
      </p>
      <figure>
        <img src="https://fakty.com.ua/wp-content/uploads/2019/10/28/53206787_2279671555422958_5988389917749673984_n-1.jpg?1572285789"/>
      </figure>
      <p>
        <b>Atlas</b>
      </p>
      <p>
        <b>13 листопада, 20.00</b>
      </p>
      <p>
        <b>Вартість: 990-2 899 грн</b>
      </p>
      <p>
        <b>Придбати квитки можна <a href="https://kiev.karabas.com/theory">тут</a></b>
      </p>
      <p>Пост-гранж рок-гурт Theory, який підкорив Канаду, а потім і весь світ, їде в Україну.</p>
      <p>Theory (ex – Theory of a Deadman) протягом багатьох років залишається одним з найбільш впізнаваних бендів. Їх саундтреки звучать в топових іграх і фільмах.</p>
      <p>Виступи Theory чекають на найкращих фестивалях світу, а тепер і у Києві.</p>
      <p>
        <b>Друга ріка</b>
      </p>
      <figure>
        <img src="https://fakty.com.ua/wp-content/uploads/2019/10/28/66706222_2266457203390538_1747307878445744128_n.jpg?1572283160"/>
      </figure>
      <p>
        <b>Жовтневий палац</b>
      </p>
      <p>
        <b>14 листопада, 19.00</b>
      </p>
      <p>
        <b>Вартість: 370-1 250 грн</b>
      </p>
      <p>
        <b>Придбати квитки можна <a href="https://kiev.karabas.com/druga-rika">тут</a></b>
      </p>
      <p>2019 рік — визначний в історії гурту Друга ріка. Ще на його початку музиканти почали ставити собі великі цілі та впевнено йти до їхньої реалізації. Точкою відліку став аншлаговий концерт у Палаці спорту — тоді на презентації альбому Піраміда гурт зібрав під сценою близько 8 тис. слухачів і встановив власний концертний рекорд. Адже з моменту виходу в анонс й до аншлагу минуло лише півтори місяця.</p>
      <p>14 листопада Друга ріка завершить рік тим, з чого почала — Київ знову почує найкраще з дискографії гурту та Піраміду наживо, проте цього разу пісні пролунають геть по-іншому — в акустичному звучанні.</p>
      <p>Акомпанувати музикантам буде спеціально запрошена камерна оркестрова група.</p>
      <p>
        <b>Незалежна музична премія Jäger Music Awards</b>
      </p>
      <figure>
        <img src="https://fakty.com.ua/wp-content/uploads/2019/10/28/69986389_1106733156200461_5083860132945723392_n.jpg?1572283311"/>
      </figure>
      <p>
        <b>Арт-галерея LAVRA</b>
      </p>
      <p>
        <b>15 листопада, 19.00</b>
      </p>
      <p>
        <b>Вартість: 300 грн</b>
      </p>
      <p>
        <b>Придбати квитки можна <a href="https://concert.ua/uk/booking/jager-music-awards/?utm_source=facebook.com&amp;utm_medium=social_event&amp;utm_campaign=jma2019&amp;fbclid=IwAR2m3QGWns2Tbvry_Agn6JhOG8vUR_RjMJxKvBwXE2fYT33eewvlWE_oF_A">тут</a></b>
      </p>
      <p>У 2018 році в Україні з’явилася перша премія незалежної музики Jäger Music Awards і відразу взяла хороший темп. Премія спрямована на розвиток локальної сцени.</p>
      <p>Стиль і жанр не мають значення: все багатство звуку – від саунд-дизайну до рок-н-ролу, від танцювальної електроніки до актуального хіп-хопу – зібрано в одному місці.</p>
      <p>Різноманітні номінації, важливі для музикантів призи, серед яких зйомка музичного кліпу, організація туру і сертифікат на купівлю музичного обладнання.</p>
      <p>Ідеологічно номінанти розділені на дві частини: основні номінації, що відзначають головні досягнення року, та номінація Young Blood для талановитих перспективних артистів. Основних номінацій десять: Гурт року, Сингл року, Відео року, Хіп-хоп артист року, Рок-артист року, Електронний артист року, Лейбл року, Подія року, Діджей року та Внесок в індустрію.</p>
      <p>
        <b>Антитіла</b>
      </p>
      <figure>
        <img src="https://fakty.com.ua/wp-content/uploads/2019/10/28/70412725_1630100373792605_4968572310094086144_n-e1572282953983.jpg?1572282953"/>
      </figure>
      <p>
        <b>Палац спорту</b>
      </p>
      <p>
        <b>16-17 листопада, 19.00</b>
      </p>
      <p>
        <b>Вартість: 300-750 грн</b>
      </p>
      <p>
        <b>Придбати квитки можна <a href="https://kiev.karabas.com/ua/antitila-dop/order/?utm_source=ictv&amp;utm_medium=anons&amp;utm_campaign=listopad">тут</a></b>
      </p>
      <p>Здається, що Антитіла без жартів готуються потіснити з п’єдесталу Океан Ельзи, щоб стати новими королями сучасної української рок-музики. Про це свідчить швидкість, з якою фанати розбирають квитки, а організатори оголошують sold out.</p>
      <p>Щоб усім вдалося потрапити на концерт улюбленого гурту, Антитіла готуються відіграти два концерти поспіль в київському Палаці спорту – так вони відсвяткують свій 10-річний ювілей та вихід нового альбому Hello, шостої платівки в дискографії талановитих киян.</p>
      <p>
        <b>Іван Дорн</b>
      </p>
      <figure>
        <img src="https://fakty.com.ua/wp-content/uploads/2019/10/28/72101084_2620013088021574_6711780766809849856_n.jpg?1572285019"/>
      </figure>
      <p>
        <b>М82</b>
      </p>
      <p>
        <b>17 листопада, 19.00</b>
      </p>
      <p>
        <b>Вартість: 600 грн</b>
      </p>
      <p>
        <b>Придбати квитки можна <a href="https://tickets.masterskaya.space/ivan-dorn-11-17/hall/?fbclid=IwAR3m7T_zZEQlAYiYsY0_Ciqy2efzlNwib-1LcSw0j7sBSZrdavTJlWREMpI">тут</a></b>
      </p>
      <p>Музична творчість Дорна – вибухове поєднання хаусу, хіп-хопу, попу, ню-диско, фанку і фрі-джазу – плавить будь-які танцполи. Кожен концерт Дорнабанди – це унікальне живе шоу, наповнене шаленою харизмою та імпровізаціями непередбачуваного Івана Дорна, який з перших днів заробив собі репутацію безстрашного експериментатора і першовідкривача.</p>
      <p>Іван Дорн вже багато років підкорює публіку своєю творчою активністю і завидною продуктивністю. Концерти збирають повні зали на найбільших українських майданчиках і зарубіжних сценах.</p>
      <p>Така популярність артиста – цілком закономірна. Він дає публіці все для повноцінного відриву: відмінне поєднання тріп-хопу, джаз-фанку, сінті-року та інших крутих напрямків.</p>
      <p>
        <b>Jamala</b>
      </p>
      <figure>
        <img src="https://fakty.com.ua/wp-content/uploads/2019/10/28/53926425_2196834737030008_571762105326239744_n-e1572286090961.jpg?1572286090"/>
      </figure>
      <p>
        <b>Жовтневий палац</b>
      </p>
      <p>
        <b>31 листопада, 19.00</b>
      </p>
      <p>
        <b>Вартість: 590-2 590 грн</b>
      </p>
      <p>
        <b>Придбати квитки можна <a href="https://kiev.karabas.com/jamala">тут</a></b>
      </p>
      <p>Одна з найбільш відомих українських співачок і сонграйтерів – у її арсеналі чотири лонгплеї та один міні-альбом. Нова платівка Крила вийшла у жовтні 2018 року, а вже 1 лютого співачка представила сингл Solo, написаний американськими авторами на чолі з мультиплатиновим продюсером і сонграйтером Брайаном Тоддом.</p>
      <p>На концерті в Києві Джамала представить нову програму, в якій будуть зібрані знакові пісні з усіх її альбомів.</p>
      <p>Кожна з цих композицій – певна віха в історії співачки. На глядача чекає захопливе шоу, повне прекрасної музики та візуальних ефектів, які зачарують кожного.</p>
      <p>Раніше Факти ICTV писали, що співачка <a href="https://fakty.com.ua/ua/showbiz/20191029-kohayu-dzhamala-ta-jah-khalib-prezentuvaly-spilnyj-trek/">Джамала та Jah Khalib випустили пісню Кохаю.</a></p>
      <p>Трек Джамала написала на восьмому місяці вагітності, а потім відправила його реперу в месенджері.</p>
    </article>
  </body>
</html>