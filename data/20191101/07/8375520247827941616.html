<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/ssha-zaprovadili-novi-sankciji-proti-iranu-636903.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T07:55:01+00:00"/>
    <meta property="og:title" content="США запровадили нові санкції проти Ірану"/>
    <meta property="og:description" content="Санкції дозволять Сполученим Штатам зберегти контроль за ситуацією в цивільній атомній енергетиці Ірану"/>
  </head>
  <body>
    <article>
      <h1>США запровадили нові санкції проти Ірану</h1>
      <address>
        <time datetime="2019-11-01T07:55:01+00:00">01 Nov 2019, 07:55</time>
      </address>
      <h4>Санкції дозволять Сполученим Штатам зберегти контроль за ситуацією в цивільній атомній енергетиці Ірану</h4>
      <p>США ввели нові санкції стосовно Ірану. Їх дія поширилася на будівельний сектор Ісламської Республіки. Крім того, під заборону підпали поставки Тегерану ряду матеріалів.</p>
      <p>Відповідний документ підписав держсекретар США Майкл Помпео, повідомила прессекретар американського держдепартаменту Морган Ортагус.</p>
      <p>Вашингтон буде перешкоджати Ірану в придбанні стратегічних матеріалів для Корпусу вартових ісламської революції, будівельного сектору і програм з розповсюдження ядерної зброї, йдеться в документі.</p>
      <p>Дані заходи дозволять Сполученим Штатам зберегти контроль за ситуацією в цивільній атомній енергетиці Ірану, не дадуть Тегерану скоротити «час прориву» для отримання ядерної зброї, а також перешкодять перепрофілювати свої об'єкти в інтересах ядерного поширення, підкреслили в Держдепі.</p>
      <p>Санкції торкнуться продажу і надання Ірану металів, вугілля і промислового устаткування. Крім того, заборона пошириться на матеріали, які можуть використовуватися для військового призначення.</p>
      <p>Заборонені поставки Тегерану сталевих труб, певних видів сталі і металів, що входять до складу припою.</p>
      <p>Таким чином під дію обмежувальних заходів можуть потрапити навіть європейські фірми, які постачають зазначені товари клієнтам в цивільному секторі Ірану.</p>
      <p>Нагадаємо, раніше президент США Дональд Трамп уповноважив Державний департамент <a href="https://glavcom.ua/world/observe/visokoposadovcyam-iranu-i-chlenam-jihnih-rodin-zaboronili-vjizd-do-ssha-627968.html">заборонити іранським високопосадовцям і членам їхніх сімей в’їжджати до США.</a></p>
      <footer>Джерело: <a href="http://www.dw.com/">DW</a></footer>
      <related>
        <a href="https://glavcom.ua/world/observe/iran-obvinuvativ-ssha-u-pochatku-kiberviyni-628727.html"/>
        <a href="https://glavcom.ua/news/u-moskvi-znayshli-mertvoyu-dochku-posla-iranu-634543.html"/>
        <a href="https://glavcom.ua/world/observe/microsoft-zafiksuvala-ataki-hakeriv-z-iranu-630333.html"/>
      </related>
    </article>
  </body>
</html>