<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/lifestyle/health/595171/afksanontai-oi-thanatoi-apo-ti-mystiriodi-pnevmoniki-astheneia-stis-hpa"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T07:05:00+00:00"/>
    <meta property="og:title" content="Αυξάνονται οι θάνατοι από τη μυστηριώδη πνευμονική ασθένεια στις ΗΠΑ"/>
    <meta property="og:description" content="Στους 37 ανέρχονται πλέον οι θάνατοι από τη μυστηριώδη πνευμονική νόσο που οι αμερικανικές αρχές συνδέουν με το άτμισμα, σύμφωνα με νεότερο απολογισμό των..."/>
  </head>
  <body>
    <article>
      <h1>Αυξάνονται οι θάνατοι από τη μυστηριώδη πνευμονική ασθένεια στις ΗΠΑ</h1>
      <address><time datetime="2019-11-01T07:05:00+00:00">01 Nov 2019, 07:05</time> by <a rel="author">SigmaLive</a></address>
      <p>Στους 37 ανέρχονται πλέον οι θάνατοι από τη μυστηριώδη πνευμονική νόσο που οι αμερικανικές αρχές συνδέουν με το άτμισμα, σύμφωνα με νεότερο απολογισμό των Κέντρων Ελέγχου και Πρόληψης Ασθενειών (CDC).</p>
      <p>Τα κρούσματα της ασθένειας έχουν φτάσει τα 1.888. Την περασμένη εβδομάδα η υπηρεσία ανέφερε ότι υπήρχαν περισσότερα από 1.600 επιβεβαιωμένα και ύποπτα κρούσματα σε 49 από τις 50 Πολιτείες. Μοναδική εξαίρεση είναι η Αλάσκα.</p>
      <p>Τα ακριβή αίτια της επιδημίας παραμένουν ακόμη άγνωστα. Οι περισσότεροι από τους ασθενείς ανέφεραν ότι είχαν χρησιμοποιήσει στα ηλεκτρονικά τσιγάρα τους την ουσία THC, παράγωγο της κάνναβης. Τα CDC συνιστά στους καταναλωτές να μην χρησιμοποιούν ηλεκτρονικά τσιγάρα ή προϊόντα που περιέχουν THC και να μην τροποποιούν τα προϊόντα που αγοράζουν από καταστήματα.</p>
      <p>Πληροφορίες από ΑΠΕ-ΜΠΕ-Anadolu</p>
    </article>
  </body>
</html>