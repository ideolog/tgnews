<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901913/-anderlecht-lijkt-wel-make-a-wish-het-is-net-zo-vertederend-als-pijnlijk-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T07:30:00+00:00"/>
    <meta property="og:title" content="'Anderlecht lijkt wel Make A Wish, het is net zo vertederend als pijnlijk'"/>
    <meta property="og:description" content="Anderlecht slaagde er donderdag niet in om de drie punten over de streep te trekken tegen KAA Gent. Het werd uiteindelijk 3-3. Stephan Keygnaert van"/>
  </head>
  <body>
    <article>
      <h1>'Anderlecht lijkt wel Make A Wish, het is net zo vertederend als pijnlijk'</h1>
      <address>
        <time datetime="2019-11-01T07:30:00+00:00">01 Nov 2019, 07:30</time>
      </address>
      <p>
        <b>Anderlecht slaagde er donderdag niet in om de drie punten over de streep te trekken tegen KAA Gent. Het werd uiteindelijk 3-3. Stephan Keygnaert van <i>Het Laatste Nieuws </i>ziet een schrijnend gebrek aan maturiteit bij Anderlecht.</b>
      </p>
      <p>'Acht (8!) knapen die donderdagavond aan de aftrap verschenen bij Anderlecht zijn tweeëntwintig jaar of jonger – misschien zijn sommigen zelfs nog maagd', aldus de chef sport. 'Dat is veel te veel van het goede, en in het minst om op constante basis – en met een ideaalbeeld over voetbal – te kunnen concurreren voor de prijzen. Het mentale en fysieke verval loert voortdurend om de hoek. RSC Anderlecht is een droomfabriek. Make A Wish. Dat is net zo vertederend als pijnlijk.'</p>
      <p>Anderlecht gaf een zekere zege zo nog knullig weg. 'Het penaltydoelpunt in twee tijden van Yaremchuk (3-2) kwam er weliswaar nog na ongelukkig handsspel, maar de gelijkmaker in de 94ste minuut is onvergeeflijk. Dompé werd alleen gelaten in de hoek van het strafschopgebied – hij zette voor – en Plastun mocht moederziel alleen aan de tweede paal inkoppen: hij scoorde (3-3).'</p>
      <p>Keygnaert weet dat Anderlecht nog véél tijd nodig heeft. 'De maquette óógt mooi – heus wel. Maar Anderlecht is te groen achter de oren – het mist métier om wedstrijden over de streep te trekken. Boys have to become men.'</p>
      <aside>Lees meer<br/><a href="https://www.voetbalprimeur.be/nieuws/901901/zulj-na-gent-onder-vuur-snap-niet-waarom-scheids-niet-werd-ingelicht-.html?itm_source=www.voetbalprimeur.be&amp;itm_medium=highlighted-content">Zulj onder vuur bij Anderlecht- én Gent-fans: 'Moet rood krijgen'</a></aside>
    </article>
  </body>
</html>