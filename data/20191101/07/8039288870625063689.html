<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/second-hand-bmw-x5-a-doua-generatie/"/>
    <meta property="og:site_name" content="AutoExpert"/>
    <meta property="article:published_time" content="2019-11-01T07:57:20+00:00"/>
    <meta property="og:title" content="Second hand – BMW X5, a doua generație"/>
    <meta property="og:description" content="Impunător, puternic și excepțional de condus pentru un SUV mare, BMW X5 se adresează în special familiștilor care nu se sfiesc să atragă atenția asupra lor."/>
  </head>
  <body>
    <article>
      <h1>Second hand – BMW X5, a doua generație</h1>
      <address><time datetime="2019-11-01T07:57:20+00:00">01 Nov 2019, 07:57</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/BMW-X5-2011-1600-1c-830x467.jpg"/>
      </figure>
      <p>
        <b>Impunător, puternic și excepțional de condus pentru un SUV mare, BMW X5 se adresează în special familiștilor care nu se sfiesc să atragă atenția asupra lor.</b>
      </p>
      <p>
        <b>CONDUCERE</b>
      </p>
      <p>Obiectivul a fost atins: prin X5, BMW a pro­iectat celebra ”plăcere de a conduce” și în segmenul SUV-urilor mari. Mașina este perfect echilibrată și foarte agilă, în ciuda celor 2,2 t. Direcția incisivă (opțional adaptivă) desenează trasele cu precizie chirurgicală, iar vibrațiile mo­toarelor sunt bine izolate de pedale și de volan. De aceea, toate motoarele diesel sunt plăcute, în special versiunea bi-turbo 3.0sd, care asi­gură inclusiv accelerații extrem de susținute. În oraș, caroseria uriașă (+21 cm față de X3) cere o atenție sporită, chiar dacă oglinzile sunt mari.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/BMW-X5-2011-1600-16-1024x730.jpg"/>
      </figure>
      <p>
        <b>HABITABILITATE</b>
      </p>
      <p>Din fericire, spiritul dinamic nu sacrifică mult din plăcerea de a călători cu X5. Familiile vor apre­cia din plin habitaclul spațios, atâta vreme cât vor ocupa primele două rânduri de scaune. Opțional, două locuri suplimentare, separate și pliabile pot fi comandate în portbagaj, dar acestea sunt adapta­te doar copiilor. Chiar dacă suspensiile sunt reglate echilibrat, anvelopele Run Flat cu flancuri rigide afectează puțin confortul, iar zgomotul la rulare este ușor accentuat. Deși finisarea lasă, per total, o impresie plăcută, anumite materiale și asamblări nu au accente premium.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/BMW-X5-2011-1600-41-1024x732.jpg"/>
      </figure>
      <p>
        <b>DATE TEHNICE</b>
      </p>
      <p><b>Ani de fabricație: </b>2007-2013</p>
      <p><b>Caroserie: </b>SUV cu 5 uși</p>
      <p><b>Dimensiuni exterioare</b>:</p>
      <p>L/l/h (mm): 4.876/1.983/1.684</p>
      <p>Portbagaj (l): 570-1.450</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/BMW-X5-2011-1600-81-1024x738.jpg"/>
      </figure>
      <p>
        <b>VERSIUNILE CU PROBLEME</b>
      </p>
      <p>
        <b>Toate motoarele diesel</b>
      </p>
      <ul>
        <li>Anomalii (ian. 2009 – nov. 2009)-&gt; preîncălzitorul motorinei (rechemare în oct. 2013)</li>
      </ul>
      <ul>
        <li>Bateria se descarcă (ian. 2007 – mar. 2009)-&gt; se înlocuiește bateria</li>
      </ul>
      <p>
        <b>30d/30sd/35d</b>
      </p>
      <ul>
        <li>Zgomot al lanțului de distribuție (motorul N57) (&lt;dec. 2011)-&gt; de schimbat vilbro­chenul, pinioanele, lanțurile, ghidajele și întinzătoarele</li>
      </ul>
      <p>
        <b>30sd/35d</b>
      </p>
      <ul>
        <li>Pierdere de ulei -&gt; furtun de racordare a turbocompresorului la sistemul de ungere</li>
        <li>Pierdere de putere -&gt; îmbâcsirea supapei EGR</li>
      </ul>
      <p>
        <b>Transmisie</b>
      </p>
      <ul>
        <li>Disfuncționalități ale cutiei automate -&gt; de reparat cutia</li>
      </ul>
      <p>
        <b>Caroserie</b>
      </p>
      <ul>
        <li>Probleme la asistarea sistemului de direcție, combinată cu pierdere de ulei -&gt; pompa de servo</li>
        <li>Apă în stopuri -&gt; se schimbă stopurile</li>
      </ul>
      <p>
        <b>Habitaclu</b>
      </p>
      <ul>
        <li>Martor ABS aprins (2009-2012) -&gt; reprogramare</li>
      </ul>
      <p>
        <b>COSTURILE PIESELOR </b>
        <i>(lei*) </i>
        <b>xDrive 30d 235 CP</b>
      </p>
      <h3>Filtru polen — 59</h3>
      <p><b>Filtru ulei</b>:<br/>18</p>
      <p><b>Kit ambreiaj</b>:<br/>820</p>
      <p><b>Kit distribuție</b>:<br/>lanț</p>
      <p><b>Plăcuțe frână față</b>:<br/>106</p>
      <p><b>Plăcuțe frână spate</b>:<br/>92</p>
      <p><b>Disc frână față</b>:<br/>193</p>
      <p><b>Disc frână spate</b>:<br/>162</p>
      <p><b>Amortizor față</b>:<br/>251</p>
      <p><b>Amortizor spate</b>:<br/>256</p>
      <p><b>Total</b>:<br/>1957</p>
      <p>
        <b>DETALII TEHNICE ȘI RECOMANDĂRI</b>
      </p>
      <table bordered="">
        <tr>
          <th>Motor</th>
          <th>Perioada producției</th>
          <th>Putere max.(CP)</th>
          <th>Viteză max. (km/h)</th>
          <th>Acc. 0-100 km/h (s)</th>
          <th>Consum mediu (l/100 km)</th>
          <th>Reco­mandare</th>
          <th>Detalii</th>
        </tr>
        <tr>
          <td>3.0 si xDrive</td>
          <td>04/07-06/10</td>
          <td>272</td>
          <td>225</td>
          <td>8.1</td>
          <td>10.2</td>
          <td>• • • •</td>
          <td>Un motor corect, cu consumuri relativ normale.</td>
        </tr>
        <tr>
          <td>35i xDrive</td>
          <td>06/10-11/13</td>
          <td>306</td>
          <td>6.8</td>
          <td>235</td>
          <td>10.1</td>
          <td>• • • • •</td>
          <td>Un motor carismatic, care nu ”se aruncă” la consum.</td>
        </tr>
        <tr>
          <td>4.8i xDrive</td>
          <td>03/07-06/10</td>
          <td>355</td>
          <td>6.5</td>
          <td>240</td>
          <td>12</td>
          <td>• • • • •</td>
          <td>Cu V8-ul sub capotă, șoferul intră într-un alt univers.</td>
        </tr>
        <tr>
          <td>5.0i xDrive</td>
          <td>06/10-11/13</td>
          <td>407</td>
          <td>5.5</td>
          <td>235</td>
          <td>12.5</td>
          <td>• • • • •</td>
          <td>Succesorul lui 4.8i, 5.0i se distinge prin cuplul de 600 Nm.</td>
        </tr>
        <tr>
          <td>4.4M xDrive</td>
          <td>10/09-11/13</td>
          <td>555</td>
          <td>4.7</td>
          <td>250</td>
          <td>13.9</td>
          <td>• • • • •</td>
          <td>Cea mai potrivită motorizare pentru caracterul mașinii, dar costurile de întreținere sunt uriașe.</td>
        </tr>
        <tr>
          <td>30d xDrive</td>
          <td>03/07-11/13</td>
          <td>235/245</td>
          <td>8,1/7,6</td>
          <td>216/210</td>
          <td>8,1/7,4</td>
          <td>• • • •</td>
          <td>Dieselul de bază este suficient de puternic, rafinat și consumă puțin.</td>
        </tr>
        <tr>
          <td>30sd/35d xDrive</td>
          <td>10/07-06/10</td>
          <td>286</td>
          <td>7</td>
          <td>216</td>
          <td>8.2</td>
          <td>• • • • •</td>
          <td>Ajutat de un al doilea turbocompresor, dieselul de 3 litri câștigă putere.</td>
        </tr>
        <tr>
          <td>40d xDrive</td>
          <td>06/10-11/13</td>
          <td>306</td>
          <td>6.6</td>
          <td>236</td>
          <td>7.5</td>
          <td>• • • • •</td>
          <td>Evoluția extremă a motorului de 3 litri asigură performanțe excelente.</td>
        </tr>
        <tr>
          <td>M50d xDrive</td>
          <td>03/12-11/13</td>
          <td>381</td>
          <td>5.4</td>
          <td>250</td>
          <td>7.5</td>
          <td>• • • • •</td>
          <td>740 Nm, 5,4 s demarajul 0-100 km/h. No comment.</td>
        </tr>
      </table>
    </article>
  </body>
</html>