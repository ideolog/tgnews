<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901916/gemeente-anderlecht-krijgt-zijn-zin-match-tegen-krc-genk-verplaatst.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T07:45:00+00:00"/>
    <meta property="og:title" content="Gemeente Anderlecht krijgt zijn zin, match tegen KRC Genk verplaatst"/>
    <meta property="og:description" content="De Pro League heeft een aanpassing gedaan in de kalender voor 22 december. De wedstrijden Anderlecht - KRC Genk en STVV - Antwerp worden verwisseld van plaats."/>
  </head>
  <body>
    <article>
      <h1>Gemeente Anderlecht krijgt zijn zin, match tegen KRC Genk verplaatst</h1>
      <address>
        <time datetime="2019-11-01T07:45:00+00:00">01 Nov 2019, 07:45</time>
      </address>
      <p>
        <b>De Pro League heeft een aanpassing gedaan in de kalender voor 22 december. De wedstrijden Anderlecht - KRC Genk en STVV - Antwerp worden verwisseld van plaats.</b>
      </p>
      <p>Nils Van Brantegem, de kalendermanager van de Belgische voetbalbond, heeft dat zelf bevestigd. De gemeente Anderlecht heeft die wijziging aangevraagd voor de wedstrijd van Speeldag 20. Het wordt een onvervalste Super Sunday, want ook KAA Gent - Club Brugge gaat op die dag door.</p>
      <p>"Naar aanleiding van een uitdrukkelijke vraag van de lokale overheid van Anderlecht Ã©n na overleg met de rechtenhouders en de lokale overheid van Sint-Truiden, werd het aanvangsuur van Anderlecht-Genk op zondag 22 december gewijzigd naar 20 uur (in plaats van 18 uur) en het aanvangsuur van de wedstrijd STVV-Antwerp op zondag 22 december gewijzigd naar 18 uur (in plaats van 20 uur)", zo klinkt het bij Van Brantegem.</p>
      <aside>Lees meer<br/><a href="https://www.voetbalprimeur.be/nieuws/901913/-anderlecht-lijkt-wel-make-a-wish-het-is-net-zo-vertederend-als-pijnlijk-.html?itm_source=www.voetbalprimeur.be&amp;itm_medium=highlighted-content">'Anderlecht lijkt wel Make A Wish, het is net zo vertederend als pijnlijk'</a></aside>
    </article>
  </body>
</html>