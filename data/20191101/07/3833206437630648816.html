<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910244.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T07:50:00+00:00"/>
    <meta property="og:title" content="Сокол (Марково) сътвори втори цирк с проваляне на мач"/>
    <meta property="og:description" content="Отборът на Сокол (Марково) сътвори втори цирк с проваляне на официален мач от настоящия сезон в Трет..."/>
  </head>
  <body>
    <article>
      <h1>Сокол (Марково) сътвори втори цирк с проваляне на мач</h1>
      <address>
        <time datetime="2019-11-01T07:50:00+00:00">01 Nov 2019, 07:50</time>
      </address>
      <p>Отборът на Сокол (Марково) сътвори втори цирк с проваляне на официален мач от настоящия сезон в Трета лига - Югоизточна група. Това стана по време на вчерашната среща в Несебър срещу местния тим.</p>
      <p>Марковци започнаха двубоя с едва 8 футболисти, но още до 10-ата минута останаха с по-малко от 7 играчи и съдията бе принуден да прекрати срещата. Това стана при резултат 1:0, което означава, че Несебър ще спечели служебно с 4:0.</p>
      <p>Фарсът идва от факта, че ръководството на Сокол (Марково) просто заобикаля правилата на БФС, според които при две служебни загуби поради неявяване отборът се изважда от състава на групата.</p>
      <p><b>Plovdiv24.bg</b> припомня на своите читатели, че Сокол сътвори вече един <b><a href="https://www.plovdiv24.bg/sport/sport/896465.html">такъв цирк отново край морето, но за мача срещу Созопол, когато не се яви.</a></b> Тогава Зоналният съвет на БФС - Пловдив отне 3 точки от актива на отбора и наложи глоба от 600 лева.</p>
    </article>
  </body>
</html>