<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obrazovanie/na-1-noemvri-praznuvame-narodnite-buditeli-405527.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T07:07:51+00:00"/>
    <meta property="og:title" content="На 1 ноември празнуваме народните будители"/>
    <meta property="og:description" content="За първи път Денят на народните будители се чества през 1909 г. в Пловдив"/>
  </head>
  <body>
    <article>
      <h1>На 1 ноември празнуваме народните будители</h1>
      <address><time datetime="2019-11-01T07:07:51+00:00">01 Nov 2019, 07:07</time> by <a rel="author">Редактори</a></address>
      <p>По традиция на 1 ноември отбелязваме Деня на народните будители. България отдава почит на просветителите, книжовниците и борците за национално освобождение, съхранили духовните ценности на нацията.</p>
      <p>Сред личностите, които почитаме са: Паисий Хилендарски, Софроний Врачански, Неофит Рилски, Неофит Бозвели, братя Димитър и Константин Миладинови, Георги Раковски, Васил Левски, Христо Ботев, Иван Вазов, Григорий Цамблак, Константин Костенечки, Владислав Граматик, Матей Граматик, Свети Иван Рилски, Георги Стойков Раковски, Стефан Караджа, Хаджи Димитър, Любен Каравелов, Добри Чинтулов и много други.</p>
      <p>За първи път Денят на народните будители се чества през 1909 г. в Пловдив. През 1922 г. Стоян Омарчевски, министър на просвещението, внася предложението за официално му отбелязване на 1 ноември. 1 ноември 1923 г. е обявен с указ на цар Борис III за общонационален празник в памет на заслужилите българи. През 1945 г. празникът е забранен. Честването му се възобновява с решение на Народното събрание през 1992 г.</p>
      <p>В Деня на народните будители администрацията на президента за поредна година ще отвори врати за граждани, от 10:30 до 16:30 ч.</p>
    </article>
  </body>
</html>