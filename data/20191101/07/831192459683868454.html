<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aischos-oi-alvanoi-askisan-dioxi-kata-tis-charokamenis-manas-toy-voreioipeiroti-iroa-konstantinoy-katsifa/"/>
    <meta property="og:site_name" content="europost.gr"/>
    <meta property="article:published_time" content="2019-11-01T07:45:54+00:00"/>
    <meta property="og:title" content="Αίσχος! Οι Αλβανοί άσκησαν δίωξη κατά της χαροκαμένης μάνας του Βορειοηπειρώτη Ήρωα Κωνσταντίνου Κατσίφα!"/>
    <meta property="og:description" content="Δύο μέρες μετά την συνάντηση του Αλβανού πρωθυπουργού Έντι Ράμα με τον Κυριάκο Μητσοτάκη στην Αθήνα και τις καθησυχαστικές δεσμεύσεις του πρώτου ότι «θα σεβαστεί την Ελληνική Εθνική Μειονότητα», το Αλβανικό κράτος επανέλαβε τη σκληρή"/>
  </head>
  <body>
    <article>
      <h1>Αίσχος! Οι Αλβανοί άσκησαν δίωξη κατά της χαροκαμένης μάνας του Βορειοηπειρώτη Ήρωα Κωνσταντίνου Κατσίφα!</h1>
      <address>
        <time datetime="2019-11-01T07:45:54+00:00">01 Nov 2019, 07:45</time>
      </address>
      <p>Δύο μέρες μετά την συνάντηση του Αλβανού πρωθυπουργού Έντι Ράμα με τον Κυριάκο Μητσοτάκη στην Αθήνα και τις καθησυχαστικές δεσμεύσεις του πρώτου ότι «θα σεβαστεί την Ελληνική Εθνική Μειονότητα», το Αλβανικό κράτος επανέλαβε τη σκληρή και χυδαία συμπεριφορά του, στοχοποιώντας αυτή τη φορά τη χαροκαμένη μητέρα του Ήρωα Βορειοηπειρώτη Κωνσταντίνου Κατσίφα, που εκτελέστηκε, εν ψυχρώ, από τις Ειδικές Δυνάμεις της Αλβανικής Αστυνομίας.</p>
      <p>Πιο συγκεκριμένα, δίωξη κατά της Βασιλείας Κατσίφα, μητέρας του Κωνσταντίνου Κατσίφα, ασκήθηκε για τις δηλώσεις της στο ετήσιο μνημόσυνο του γιου της.</p>
      <p>Η δικογραφία κατά της Κατσίφα, έφθασε σήμερα από τα Τίρανα στην εισαγγελία πρωτοδικών Αργυροκάστρου και σύμφωνα με αυτήν, κατηγορείται ότι διέπραξε το αδίκημα της υποκίνησης βίας και διεθνικού μίσους.</p>
      <p>Η μητέρα του Κατσίφα διαμαρτυρήθηκε για το γεγονός, ότι έναν χρόνο μετά τον θάνατο του γιου της, δεν της έχει δοθεί το πόρισμα της αστυνομίας για τις ακριβείς συνθήκες υπό τις οποίες σκοτώθηκε. Πλέον, η εισαγγελία Αργυρόκαστρου είναι αυτή που θα κρίνει αν υπάρχει ή όχι ποινικό αδίκημα.</p>
      <p>Ένταση στο μνημόσυνο του Κωνσταντίνου Κατσίφα</p>
      <p>Θυμίζουμε πως ένταση επικράτησε στο μνημόσυνο του Κωνσταντίνου Κατσίφα όταν οι γονείς του Κωνσταντίνου Κατσίφα προσπάθησαν να ανοίξουν ένα πανό που έγραφε «Αθάνατος» στο νεκροταφείο στους Βουλιαράτες.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F352330821596120%2Fvideos%2F418319479059453%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <h3>Σχετικά</h3>
    </article>
  </body>
</html>