<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/will-grace-attriti-sul-set-megan-mullally-saltera-alcuni-episodi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T07:00:00+00:00"/>
    <meta property="og:title" content="Will &amp; Grace: attriti sul set, Megan Mullally salterà alcuni episodi"/>
    <meta property="og:description" content="I rapporti tra Debra Messing e Karen Mullally sarebbero talmente tesi sul set al punto da spingere quest'ultima a non prendere parte ad alcuni episodi dell'ultima stagione di Will &amp; Grace."/>
  </head>
  <body>
    <article>
      <h1>Will &amp; Grace: attriti sul set, Megan Mullally salterà alcuni episodi</h1>
      <address><time datetime="2019-11-01T07:00:00+00:00">01 Nov 2019, 07:00</time> by <a rel="author">Roberto Tavecchia</a></address>
      <p>Siamo abituati a vedere <b>Grace</b> e <b>Karen</b> battibeccare anche piuttosto animatamente in <b>Will &amp; Grace</b>, ma sul set a quanto pare la situazione tra le loro interpreti <b>Debra Messing</b> e <b>Megan Mullally</b>, si è fatta talmente tesa da spingere quest’ultima ad abbandonare la produzione al punto che il suo personaggio non comparirà per alcuni episodi.</p>
      <figure>
        <img src="https://www.tomshw.it/images/images/2019/10/will-grace-58716.jpg"/>
      </figure>
      <p>Stando all’esclusiva di <b>TVLine</b>, Megan Mullally non comparirà in almeno due episodi come Karen nella stagione finale della sitcom che sarà composta da 18 puntate. Non è chiaro il motivo che abbia spinto l’apprezzata interprete di Karen Walker a prendersi questa piccola “vacanza” dal set, ma stando ad alcuni addetti ai lavori, il tutto sarebbe causato da un forte attrito nato sul set tra lei e la co-protagonista Debra Messing. L’ipotesi che le due star dell’apprezzata sitcom siano ai ferri corti nella vita reale aleggia da diversi mesi, da quando i fan avevano notato che la Messing e la Mullally hanno smesso di seguirsi su <b>Instagram</b>, e che sui vari canali sui social media dedicati allo show, la coppia raramente veniva raffigurata insieme. E a proposito di <i>unfollow</i> e ripicche, in tempi recenti, sempre Megan Mullally pare abbia smesso di seguire anche il suo compagno <b>Sean Hayes (Jack)</b>.</p>
      <p><b>Eric McCormack</b> – interprete di <b>WIll</b> e a questo punto… l’unico co-protagonista della serie che la Mullally sta ancora seguendo su Instagram – ha minimizzato la discussione di una faida all’inizio di questo autunno, dicendo a <b>US Weekly</b> che<i> “Penso sia pazzesco! Credo che il pubblico si sia preoccupato un po’… troppo di questo famigerato Instagram-gate”</i>, per poi aggiungere <i>“Noi quattro andiamo d’accordo come una casa in fiamme, l’abbiamo sempre fatto!”</i></p>
      <figure>
        <iframe src="https://www.youtube.com/embed/6cDxF8kR7H0" width="500" height="281" data-service="Youtube" scrolling="no"/>
      </figure>
      <p>La notizia del “congedo temporaneo” presosi dalla Mullally arriva a poche ore prima che l’undicesima ed ultima stagione di <b>Will &amp; Grace</b> venga presentata in anteprima su <b>NBC</b>, i due episodi senza Karen verranno trasmessi alla fine della stagione. In Italia la serie è disponibile sul servizio streaming <b>Mediaset Infinity</b>.</p>
      <blockquote><a href="https://toms.it/2YgrQ">Acquista</a> su Amazon la serie classica di Will &amp; Grace in un cofanetto da collezione che racchiude le prime 8 stagioni in DVD!</blockquote>
    </article>
  </body>
</html>