<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/la-fed-taglia-i-tassi-e-si-prende-una-pausa-per-ora/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-01T07:18:20+00:00"/>
    <meta property="og:title" content="La Fed taglia i tassi e si prende una pausa…per ora"/>
    <meta property="og:description" content="L'opinione di Keith Wade, Chief Economist &amp; Strategist di Schroders sulle prossime mosse della banca centrale Usa."/>
  </head>
  <body>
    <article>
      <h1>La Fed taglia i tassi e si prende una pausa…per ora</h1>
      <address><time datetime="2019-11-01T07:18:20+00:00">01 Nov 2019, 07:18</time> by <a rel="author">Mariangela Tessa</a></address>
      <p>Come ampiamente atteso dai mercati, nel meeting di ottobre <b>l<a href="https://www.wallstreetitalia.com/tassi-interesse-fed-30-ottobre/">a Federal Reserve ha tagliato i tassi di 25 punti base</a></b>, portando il target del tasso dei federal funds a 1,50%-1,75%. Tuttavia, nel corso della conferenza stampa, il Presidente della Fed Jerome Powell ha indicato di aver alzato l’asticella per ulteriori mosse di allentamento: perché ciò avvenga sarà necessario vedere un cambiamento significativo dell’outlook economico.</p>
      <p>Secondo <b>Keith Wade, Chief Economist &amp; Strategist, Schroders</b>,”la Fed ritiene di aver fatto il necessario per evitare il rischio di un rallentamento più serio dell’economia Usa. Un atteggiamento che atteggiamento ha sorpreso i mercati che si aspettavano un messaggio più da colomba, soprattutto alla luce dei dati sul Pil del terzo trimestre, che ha mostrato un tasso annuale dell’1,9% con gli investimenti delle società e il settore commerciale che hanno pesato sul livello di attività”.</p>
      <h3>Fed ottimista su intesa Usa-Cina, nonostante ombre</h3>
      <p>Perché la Fed mantenga i tassi fermi – aggiunge l’economista di Schroders –  sarà necessario vedere un<b> alleggerimento del peso che la guerra commerciale</b> sta esercitando sull’economia.</p>
      <blockquote>“Powell è sembrato ottimista su questo fronte, con la fase uno dell’accordo tra le due parti che sembra vicina. Gli sviluppi recenti suggeriscono che<b> l’accordo potrebbe essere firmato a novembre</b>, anche se il luogo dell’incontro dovrà cambiare, ora che il Cile ha deciso di non ospitare il summit dell’APEC. Resta da vedere se ciò sarà abbastanza per far <b>aumentare la fiducia delle aziende</b>. È possibile che non si vedranno grandi cambiamenti, se non per i produttori di soia o di carne di maiale. Il rischio è che le spese in conto capitale e gli scambi commerciali restino deboli e che il rallentamento si espanda in modo più significativo anche all’occupazione e ai consumi. La Fed deve sperare che le sue misure di easing basteranno ad attenuare l’impatto sulle famiglie, per far sì che ciò non avvenga”.</blockquote>
      <p>Per l’economista, “resterà una certa dose di incertezza e con un restringimento dei margini di profitto vedremo più esuberi e prevediamo che la Fed tornerà a tagliare i tassi nel 2020”.</p>
    </article>
  </body>
</html>