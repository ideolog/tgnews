<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901911/depoitre-moet-doorbijten-bij-kaa-gent-ik-ben-geen-honderd-procent-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T07:15:00+00:00"/>
    <meta property="og:title" content="Depoitre moet doorbijten bij KAA Gent: &quot;Ik ben geen honderd procent&quot;"/>
    <meta property="og:description" content="Laurent Depoitre zorgde donderdag voor de 1-1 van KAA Gent tegen Anderlecht. Een opluchting voor hem, want afgelopen week viel hij op met een pijnlijke misser tegen STVV. Depoitre geeft de critici nu lik op stuk."/>
  </head>
  <body>
    <article>
      <h1>Depoitre moet doorbijten bij KAA Gent: "Ik ben geen honderd procent"</h1>
      <address>
        <time datetime="2019-11-01T07:15:00+00:00">01 Nov 2019, 07:15</time>
      </address>
      <p>
        <b>Laurent Depoitre zorgde donderdag voor de 1-1 van KAA Gent tegen Anderlecht. Een opluchting voor hem, want afgelopen week viel hij op met een pijnlijke misser tegen STVV. Depoitre geeft de critici nu lik op stuk.</b>
      </p>
      <p>Depoitre vond dat KAA Gent het punt verdiende. "We hadden net als Anderlecht voldoende kansen, en we zijn er tot het einde blijven voor gaan. We zijn wat groter dan hen, dus was het voor ons iets makkelijker om die hoge ballen te betwisten", geeft hij aan bij <i><a href="https://www.hln.be/sport/voetbal/belgisch-voetbal/aa-gent/depoitre-neemt-revanche-voor-misser-voetballers-worden-snel-bekritiseerd~a919d97b/?utm_medium=twitter&amp;utm_content=Sport&amp;utm_source=dlvr.it">Het Laatste Nieuws</a>.</i></p>
      <p>Depoitre bedankt vooral Vadis Odjidja voor zijn doelpunt. "Ik vroeg de bal aan de tweede paal en kreeg hem ook. Toen ik zag dat Vadis opkeek, wist ik al dat ik die bal zou krijgen. De afwerking was ook niet slecht. Dat gedoe met die VAR zorgde nog voor wat onzekerheid. Je wil vieren, maar kan dat niet voluit doen. Daarna vier je wel nog eens opnieuw, maar het is niet hetzelfde."</p>
      <p>Zijn gemiste kans is nu ineens doorgespoeld. "We worden als voetballers snel bekritiseerd, zeker wanneer je als aanvaller een kans mist. Als je scoort, kraait er geen haan naar."</p>
      <p><b>Last van de knie</b><br/>Depoitre kan overigens nog niet helemaal voluit gaan. "Ik heb nog steeds last aan de knie. Ik ben nog steeds geen honderd procent. Het is iets dat je wat minder voelt eens je speelt en opgewarmd bent, maar het blijft irritant. Met de opeenvolging van wedstrijden is er weinig kans tot rust, maar ik probeer het zoveel mogelijk te nemen."</p>
      <aside>Lees meer<br/><a href="https://www.voetbalprimeur.be/videos/901906/vadis-spreekt-gent-fans-toe-na-gelijkspel-op-anderlecht-spijtig-geen-3-punten-.html?itm_source=www.voetbalprimeur.be&amp;itm_medium=highlighted-content">Vadis spreekt Gent-fans toe na gelijkspel op Anderlecht: "Spijtig geen 3 punten"</a></aside>
    </article>
  </body>
</html>