<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/kinos-neve-miatt-pereltek-be-katy-perry-t/185641"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-01T07:00:00+00:00"/>
    <meta property="og:title" content="Kínos: Neve miatt perelték be Katy Perry-t"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Kínos: Neve miatt perelték be Katy Perry-t</mark>
      </h1>
      <address><time datetime="2019-11-01T07:00:00+00:00">01 Nov 2019, 07:00</time> by <a rel="author">Bors</a></address>
      <p>
        <b>Neve miatt kell majd bíróságra járnia az énekesnőnek. </b>
        <b>Neve miatt kell majd bíróságra járnia az énekesnőnek.</b>
      </p>
      <p>Egy ausztrál divattervező, Katie Perry beperelte a zenei díjak százait beseprő és lemezek millióit eladó Katy Perry-t, méghozzá a neve miatt.</p>
      <p>A két Perry-nek már 2009-ben is volt dolga egymással. Akkor az énekesnő próbálta megakadályozni, hogy a divattervező levédethesse a nevét. A szupersztár ügyvédei végül visszavonulót fújtak, így Katie Perry neve márkanév lett.</p>
      <figure>
        <img src="http://media.borsonline.hu/cikk/20/191180/big-lead/650x360/2010370_000-1a49nd.jpg"/>
        <figcaption>Az énekesnő Katy Perrynek nagy érvágás lesz, ha Ausztráliában nem forgalmazhatja majd a saját nevén a kollekcióját © AFP</figcaption>
      </figure>
      <p>A divattervező Perry eddig jól elvolt névrokonával, mivel nem zavarták egymás köreit, azonban az énekesnő az utóbbi időben már a divat világába is betört - és ruháit Ausztráliában is elkezdték árulni. Ez vette rá Katie Perry-t a lépésre, amit valódi Dávid-Góliát harcnak nevez.</p>
      <p><i>“Eddig tehetetlen voltam. Az emberek küldözgették a fotókat a ruháiról, de sem a jogi, sem az anyagi hátterem nem volt meg ahhoz, hogy bármit is tegyek”</i> - magyarázta az ausztrál Katie, akit a saját baráti köre is igyekezett lebeszélni az egyenlőtlen jogi küzdelemről. <i>“A barátaim figyelmeztettek, hogy ne csináljam, de példával akarok szolgálni a gyermekeim számára.”</i></p>
      <h3>Épp elvesztett egy pert</h3>
      <p>Az énekesnő Katy Perry egész biztosan nem örül, hogy újra bíróságra kell járnia, ugyanis <a href="http://www.borsonline.hu/celeb/kereszteny-rappert-lopott-meg-katy-perry-most-jo-melyen-a-zsebebe-kell-nyulnia/179854">épp a közelmúltban vesztett több mint félmillió dollárt</a>, miután a bíróság kimondta, hogy 2013-as Dark Horse című slágere egy Flame nevű rapper öt évvel korábbi dalából lett lopva.</p>
      <p>Arról nem is beszélve, hogy Katy Perry nem is ezen a néven kezdte popkarrierjét. Első lemezét még Katy Hudson néven adta ki, ám változtatott a művésznevén, hogy ne keverjék össze a Golden Globe-díjas színésznő Kate Hudsonnal.</p>
    </article>
  </body>
</html>