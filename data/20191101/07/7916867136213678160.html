<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134202-dominaves-leonardas-parklupde-iki-tol-nepralaimejusia-spurs.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T07:20:00+00:00"/>
    <meta property="og:title" content="Dominavęs Leonardas parklupdė iki tol nepralaimėjusią „Spurs“"/>
    <meta property="og:description" content="Kawhi Leonardas savo buvusiai komandai San Antonijaus „Spurs“ (3-1) atseikėjo 38 taškus ir įteikė pirmąjį pralaimėjimą šį NBA sezoną. Jo vedama Los Andželo „Clippers“ (4-2) savo aikštėje 103:97 (23:24, 27:24, 30:27, 23:22) palaužė „Spurs“, kuriai Leonardas atstovavo 2011-2018 metais. Leonardas per 34 minutes pataikė 13 iš 28 dvitaškių, 2 iš 4 tritaškių, 6 iš 6 baudų, sugriebė 12 ir perėmė 4 kamuolius, atliko rezultatyvų perdavimą, ..."/>
  </head>
  <body>
    <article>
      <h1>Dominavęs Leonardas parklupdė iki tol nepralaimėjusią „Spurs“</h1>
      <address>
        <time datetime="2019-11-01T07:20:00+00:00">01 Nov 2019, 07:20</time>
      </address>
      <p>Nuotr.: Zuma Press – Scanpix</p>
      <figure>
        <a href="https://www.basketnews.lt/paveikslelis-205600-any1000x1000.jpg">
          <img src="https://www.basketnews.lt/paveikslelis-205600-any630x500.jpg"/>
        </a>
      </figure>
      <p>Nuotr. Zuma Press – Scanpix</p>
      <p>Kawhi Leonardas savo buvusiai komandai San Antonijaus „Spurs“ (3-1) atseikėjo 38 taškus ir įteikė pirmąjį pralaimėjimą šį NBA sezoną.</p>
      <p>Jo vedama Los Andželo „Clippers“ (4-2) savo aikštėje <b>103:97 </b>(23:24, 27:24, 30:27, 23:22) palaužė „Spurs“, kuriai Leonardas atstovavo 2011-2018 metais.</p>
      <p>Leonardas per 34 minutes pataikė 13 iš 28 dvitaškių, 2 iš 4 tritaškių, 6 iš 6 baudų, sugriebė 12 ir perėmė 4 kamuolius, atliko rezultatyvų perdavimą, 4 kartus suklydo ir 3 sykius prasižengė.</p>
      <p>Tai buvo pirmasis puolėjo taškų ir atkovotų kamuolių dvigubas dublis šį sezoną. 30 taškų pasirodymą Leonardas surengė trečią kartą per penkerias sužaistas rungtynes. Mačą su Jutos „Jazz“ jis praleido dėl suteikto poilsio.</p>
      <figure>
        <iframe src="https://www.youtube.com/embed/wZAc9j2pt5c" width="630" height="354" data-service="Youtube" scrolling="no"/>
      </figure>
      <p>Rungtynės apylygiai klostėsi kiek daugiau nei du kėlinius, kai „Clippers“ trečiajame ketvirtyje spurtavo 9:1 ir, likus beveik septynioms minutėms, atitrūko 64:55.</p>
      <p>Leonardas per šią atkarpą įmetė 5 iš 10 trečiojo ketvirčio taškų, įskaitant dėjimu pasibaigusią ataką po iš DeMaro DeRozano perimto kamuolio. </p>
      <p>Prieš lemiamą ketvirtį „Spurs“ buvo pavykę priartėti per 75:80, tačiau paskui visus reikalus sutvarkė Leonardas, per pirmąją ketvirtojo kėlinio pusę sumetęs 12 taškų ir „Clippers“ išvedęs į dviženklį pranašumą (95:83).</p>
      <p>Per likusį laiką Teksaso ekipai rimčiau kabintis nebepavyko.</p>
      <figure>
        <img src="https://www.basketnews.lt/paveikslelis-205601-any630x500.jpg"/>
      </figure>
      <p>Nuotr. Zuma Press – Scanpix</p>
      <p>DeRozanas per 35 minutes įmetė 29 taškus (13/21 dvitaškiai, 3/4 baudos), atkovojo 7 kamuolius, atliko 2 rezultatyvius perdavimus, tačiau prarado 7 kamuolius bei 4 sykius prasižengė.</p>
      <p>
        <i>„Clippers“: Kawhi Leonardas 38 (15/32 metimai, 12 atk. kam.), Montrezlas Harrellas 24, Louisas Williamsas 12 (5/19 metimai).</i>
      </p>
      <p>
        <i>„Spurs“: DeMaras DeRozanas 29 (13/21 metimai, 7 kld.), Derrickas White'as 20.</i>
      </p>
      <figure>
        <iframe src="https://www.youtube.com/embed/SXAa3VjVc7g" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204263-crop100x150.jpg"/>
      </figure>
      <p><a href="https://www.basketnews.lt/zaidejai/8299-kawhi-leonard.html">Kawhi Leonard</a> Taškai: 38 Naudingumas: 31 Atkovoti kamuoliai: 12 Perimti kamuoliai: 4</p>
    </article>
  </body>
</html>