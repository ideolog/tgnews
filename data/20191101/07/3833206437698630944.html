<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910254.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T07:58:00+00:00"/>
    <meta property="og:title" content="Полиция спаси от линч на терена бивш играч на Ботев (Пд)"/>
    <meta property="og:description" content="Бившият футболист на Ботев (Пд) Диого Кампос участва в доста злополучен мач със своя настоящ отбор П..."/>
  </head>
  <body>
    <article>
      <h1>Полиция спаси от линч на терена бивш играч на Ботев (Пд)</h1>
      <address>
        <time datetime="2019-11-01T07:58:00+00:00">01 Nov 2019, 07:58</time>
      </address>
      <p>Бившият футболист на Ботев (Пд) <a href="https://www.plovdiv24.bg/sport/persons/5209.html">Диого Кампос</a> участва в доста злополучен мач със своя настоящ отбор Персебая от индонезийското първенство. Бразилският нападател и неговите съотборници бяха спасени от местната полиция, за да не бъдат линчувани от своите фенове.</p>
      <p>Стотици фенове на Персебая побесняха след поредната загуба на отбора, който отстъпи с 2:3 от ПСС в мач от 25-ия кръг на шампионата. <a href="https://www.plovdiv24.bg/sport/persons/5209.html">Диого Кампос</a> дори вкара втория гол в мача за Персебая от дузпа в 76-ата минута. Той обаче се оказа недостатъчен.</p>
      <p>След последния съдийски сигнал феновете нахлуха на терена и започнаха да хвърлят предмети. Само бързата реакция на полицията спаси играчите, които бяха отведени в бронирани коли, пише offnews.bg. Разбеснелите се привърженици обаче не се успокоиха и започнаха да чупят части от стадиона и да ги палят.</p>
    </article>
  </body>
</html>