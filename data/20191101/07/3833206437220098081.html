<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Borisov-kum-Hekimyan-Ne-vsichki-vodeshti-sa-gotini-kato-vas-910242"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T07:44:00+00:00"/>
    <meta property="og:title" content="Борисов към Хекимян: Не всички водещи са готини като вас"/>
    <meta property="og:description" content="След като премиерът Бойко Борисов хвърли бомба в сутрешния блок на че &quot;един господин П. му е искал т..."/>
  </head>
  <body>
    <article>
      <h1>Борисов към Хекимян: Не всички водещи са готини като вас</h1>
      <address>
        <time datetime="2019-11-01T07:44:00+00:00">01 Nov 2019, 07:44</time>
      </address>
      <p>След като премиерът <a href="https://www.plovdiv24.bg/novini/persons/260.html">Бойко Борисов</a> хвърли бомба в сутрешния блок на че "един господин П. му е искал три милиона лева, за да му покаже как се правя и печелят избори“, сега лидерът на ГЕРБ започна да отговаря на въпроси на водещия на bTV Антон Хекимян.</p>
      <p>Той каза, че вчера е получил въпрос от Христо Комарницки в месинджъра какво ще се случи с разпространението на печатните издания и най-вече с неговото, която по думите му било спирано от разпространение и как ще се оправдае за "поредната лъжа“.</p>
      <p>"Той Комарницки си вади заплатата с мен. Поредна лъжа няма. Аз нямам неизпълнени обещания.  Надявам се скоро да се поеме цялото разпространени на печатни медии до сергиите, които мисля, че са около 6 хиляди. Дори накарах министър Владислав Горанов да провери колко пари ще ни струва това, за да сме сигурни, че изданието на Комарницки ще иде и до най-забутаното село. Да се ядосвам на работата на Комарницки не си струва. То да е карикатура или две, но те са 350 в годината. С времето нервите ти свикват“, каза Борисов.</p>
      <p>След това Хекимян продължи с думите "Вчера и Илиян Василев ме прикачи и искаше да ви попитам…“, но тук премиерът го прекъсна.</p>
      <p>"Е, как няма да те прикачи. Нали ви знам цялата схема. След Комарницки сега и Илиян Василев. Айде стига“, отвърна му с усмивка Борисов.</p>
      <p>Хекимян обаче реши да продължи с нападките и се хвана за ремонта на "Графа“ в столицата. "Това ви е работата. Добре, че направихме "Графа“и града, за да има какво да показвате. Не всички водещи са "готини“ като вас“, скастри го лидерът на ГЕРБ.</p>
      <p>"Чест прави на руската федерация, че не реагира реципрочно. Президентът Владимир Путин ме познава добре, но когато дипломат на висок пост го хвана да вербува мой началници, мигновено ще го махна. Не след ден или два. Ако аз правя шпионин да вербува някой от началниците на Путин, то сигурно гоненето ще му е малкото наказание“, така премиерът коментира шпионския скандал, който пламна преди дни.</p>
    </article>
  </body>
</html>