<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424898/oikogeneia-m-papakalodoyka-tetoies-energeies-proagoyn-to-podosfairo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T07:50:02+00:00"/>
    <meta property="og:title" content="Οικογένεια Μ. Παπακαλοδούκα: «Τέτοιες ενέργειες προάγουν το ποδόσφαιρο»"/>
    <meta property="og:description" content="Με επιτυχία πραγματοποιήθηκε και φέτος από τον Διγενή Κοσκινού το τουρνουά αναπτυξιακών ηλικιών που ήταν αφιερωμένο στη μνήμη του πρώην προπονητή της ομάδας Μιχάλη Παπακαλοδούκα."/>
  </head>
  <body>
    <article>
      <h1>Οικογένεια Μ. Παπακαλοδούκα: «Τέτοιες ενέργειες προάγουν το ποδόσφαιρο»</h1>
      <address>
        <time datetime="2019-11-01T07:50:02+00:00">01 Nov 2019, 07:50</time>
      </address>
      <p>
        <b>Με επιτυχία πραγματοποιήθηκε και φέτος από τον Διγενή Κοσκινού το τουρνουά αναπτυξιακών ηλικιών που ήταν αφιερωμένο στη μνήμη του πρώην προπονητή της ομάδας Μιχάλη Παπακαλοδούκα.</b>
      </p>
      <p>Συγκινητική είναι η ανακοίνωση που εξέδωσε η οικογένεια του εκλιπόντος θέλοντας με αυτόν τον τρόπο να ευχαριστήσει όλους όσοι συνέβαλαν στην πραγματοποίηση του τουρνουά. Αναλυτικά:</p>
      <p>«Η οικογένεια του Μιχάλη Παπακαλοδούκα και συγκεκριμένα η μητέρα του Φωτεινή και ο αδελφός του Σωτήρης, αισθάνονται την ανάγκη να ευχαριστήσουν και δημόσια την ομάδα του Α.Σ. Διγενής Κοσκινού και την ΕΠΣ Δωδεκανήσου, για τη διοργάνωση του 2ου τουρνουά ποδοσφαίρου «Μιχάλης Παπακαλοδούκας». Είμαστε σίγουροι ότι ο Μιχάλης μας παρακολούθησε από ψηλά τις προσπάθειες όλων των νεαρών ποδοσφαιριστών που συμμετείχαν στο τουρνουά, μένοντας απόλυτα ικανοποιημένος από το θέαμα που πρόσφεραν στους φιλάθλους. Τέτοιες ενέργειες προάγουν το ποδόσφαιρο στις αναπτυξιακές ηλικίες, στις οποίες ο Μιχάλης μας πρόσφερε τις υπηρεσίες του με μεγάλη αγάπη».</p>
    </article>
  </body>
</html>