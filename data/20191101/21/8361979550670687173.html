<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/arahamiya-zayaviv-shcho-zasidannya-komitetu-radi-vidbudetsya-v-zolotomu-50051218.html"/>
    <meta property="og:site_name" content="НВ"/>
    <meta property="article:published_time" content="2019-11-01T21:18:00+00:00"/>
    <meta property="og:title" content="Засідання оборонного комітету Ради відбудеться у Золотому — Арахамія"/>
    <meta property="og:description" content="Глава фракції Слуга народу Давид Арахамія заявив, що засідання оборонного комітету Верховної Ради відбудеться у селищі Золоте, в якому пройшло розведення сил."/>
  </head>
  <body>
    <article>
      <h1>Засідання оборонного комітету Ради відбудеться у Золотому — Арахамія</h1>
      <h2>Глава фракції Слуга народу Давид Арахамія заявив, що засідання оборонного комітету Верховної Ради відбудеться у селищі Золоте, в якому пройшло розведення сил.</h2>
      <address>
        <time datetime="2019-11-01T21:18:00+00:00">01 Nov 2019, 21:18</time>
      </address>
      <p>Про це він сказав в ефірі Свободи слова Савіка Шустера.</p>
      <p>"У нас у вівторок засідання нашого комітету в Золотому. Ми беремо весь комітет нацбезпеки та оборони", - сказав він.</p>
      <p>У п'ятницю, 1 листопада, в Луганській області в районі Золотого завершився етап <a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html">розведення сил та засобів з обох сторін</a>.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил й засобів, яке потім продовжиться в Петрівському.</a></p>
      <p>Штаб ООС спочатку відмовився це підтвердити, опублікувавши повідомлення про обстріл в цьому районі.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/302/original/d093dc449527a7fc763cbde300ca301d.png?stamp=1&amp;q=85&amp;w=115"/>
      </figure>
      <p>Павло Казарін<br/>У разі провалу. Що Київ робитиме з Донбасом?</p>
      <p>Однак пізніше <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">офіційно заявив про початок «дзеркального» розведення сил і засобів у Золотому</a>. У штабі додали, що обстріл, про який повідомлялося напередодні, відбувся поза зоною розведення сил й засобів.</p>
      <p>Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.</p>
      <p>Однак, 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a></p>
      <p>Далі розведення <a href="https://nv.ua/ukr/ukraine/politics/rozvedennya-sil-na-donbasi-u-petrivskomu-vidkladayetsya-novini-ukrajini-50051074.html">повинно початися в Петрівському, однак, через обстріли бойовиків його відклали.</a></p>
      <p>РФ назвала умовою проведення зустрічі нормандської четвірки розведення сил й засобів на Донбасі (в першу чергу - Золоте та Петрівське). Раніше через обстріли бойовиків процес розведення неодноразово зривався.</p>
    </article>
  </body>
</html>