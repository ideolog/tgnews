<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/bir-ilk-daha-gerceklesti-suudi-arabistan-da-kadin-amerikan-guresi-musabakasi-yapildi-888604"/>
    <meta property="og:site_name" content="Onedio"/>
    <meta property="article:published_time" content="2019-11-01T21:11:11+00:00"/>
    <meta property="og:title" content="Bir İlk Daha Gerçekleşti: Suudi Arabistan'da Kadın Amerikan Güreşi Müsabakası Yapıldı"/>
    <meta property="og:description" content="Suudi Arabistan, ilk defa Dünya Güreş Eğlencesi tarafından organize edilen kadın Amerikan güreşi müsabakasına ev sahipliği yaptı."/>
  </head>
  <body>
    <article>
      <h1>Bir İlk Daha Gerçekleşti: Suudi Arabistan'da Kadın Amerikan Güreşi Müsabakası Yapıldı</h1>
      <address><time datetime="2019-11-01T21:11:11+00:00">01 Nov 2019, 21:11</time> by <a rel="author" href="https://onedio.com/profil/yasin-arrslan" target="_blank">Yasin Arslan</a></address>
      <h4><a href="https://onedio.com/etiket/suudi-arabistan/506cb3420228f60917601c92">Suudi Arabistan</a>, ilk defa Dünya Güreş Eğlencesi tarafından organize edilen kadın Amerikan güreşi müsabakasına ev sahipliği yaptı.</h4>
      <figure>
        <img src="https://img-s2.onedio.com/id-5dbc99bf661677d73551cd1d/rev-0/w-500/s-530f0f7b5724372f724a564f8791f064dec78919.jpg"/>
      </figure>
      <p>Dünya Güreş Eğlencesi (WWE) <a href="https://onedio.com/etiket/suudi-arabistan/506cb3420228f60917601c92">Suudi Arabistan</a>'ın başkenti Riyad'da kadın Amerikan güreşi müsabakası düzenledi. Gösteri amaçlı olarak düzenlenen dövüşte iki WWE yıldızı Lacey Evans ve Natalya ringe çıktı.</p>
      <h3>İki kere WWE dünya şampiyonu olan Kanadalı Amerikan Natalya, eski bir Amerikan deniz piyadesi olan Evans'ı Riyad'da yapılan müsabakada yendi</h3>
      <figure>
        <iframe src="https://www.youtube.com/embed/5-awhsGZVIU" width="640" height="360" data-service="Youtube" scrolling="no"/>
      </figure>
      <h3>Evans ve Natalya normal gösteri maçlarından farklı olarak kollarını ve bacaklarını örten bir kıyafetle ringe çıktı.</h3>
      <figure>
        <img src="https://img-s2.onedio.com/id-5dbc9d86d2287a9f3287d9e5/rev-0/w-500/s-393b1c5995b7d36d7a300a965b98cb8b75b2a2f0.jpg"/>
      </figure>
      <h3>Müsabaka Suudi Arabistan'ın kadınların girmesine müsaade ettiği üç stadyumdan biri olan Kral Fahd Uluslararası Stadyumu'nda düzenlendi.</h3>
      <figure>
        <img src="https://img-s2.onedio.com/id-5dbc9c45d2287a9f3287d9df/rev-0/w-500/s-caa55bf743cbf93fc6ee46c6f7a504ef7a9eb336.jpg"/>
      </figure>
      <h3>Suudi Arabistan Spor İdaresi Başkanlığından müsabakaya ilişkin henüz bir açıklama yapılmadı.</h3>
      <figure>
        <img src="https://img-s1.onedio.com/id-5dbc9b18793c41040fba89c6/rev-0/w-500/s-7740a7734e4e831c4cef863607bc699a3ca960fa.jpg"/>
      </figure>
      <p><a href="https://onedio.com/etiket/suudi-arabistan/506cb3420228f60917601c92">Suudi Arabistan</a> Spor İdaresi Başkanı Turki bin Abdulmuhsin Al Şeyh, ülkede güreş müsabakaları düzenlenmesi için WWE ile 10 yıllık bir anlaşma imzalamıştı. Anlaşma çerçevesinde 27 Nisan 2018'de Cidde kentinde ilk defa erkek Amerikan güreşi müsabakaları yapılmıştı.</p>
      <p>Kadınlara tanınan haklar konusunda uzun süredir eleştirilere hedef olan <a href="https://onedio.com/etiket/suudi-arabistan/506cb3420228f60917601c92">Suudi Arabistan</a>'da kısa bir süre önce kadınların otomobil kullanmasına ve kadınların stadyumlardaki spor müsabakalarına izleyici olarak girmesine izin verilmişti.</p>
      <p>Yine de İnsan Hakları İzleme Örgütü tarafından hazırlanan bir rapora göre ülkede <a href="https://onedio.com/etiket/kadinlar/57a10eb4f3295bf71ee1ef3a">kadınlar</a> hala ayrımcılığa maruz kalıyor. Raporda 4 feminist aktivistin hapishanede olduğu diğerlerinin de mahkemelerinin devam ettiği vurgulandı.</p>
      <h4>Kaynak: AA, <a href="https://tr.euronews.com/2019/11/01/video-suudi-arabistan-ilk-kadin-amerikan-guresi-watch-ringde-kadinlar-guresi-izle">Euronews</a></h4>
    </article>
  </body>
</html>