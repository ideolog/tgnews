<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/01/investimento-mortale-sui-binari-sospeso-il-traffico-sulla-tratta-rimini-ancona/1320351/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-01T21:25:42+00:00"/>
    <meta property="og:title" content="Investimento mortale sui binari: sospeso il traffico sulla tratta Rimini – Ancona"/>
    <meta property="og:description" content="L'ALLARME è scattato alle 20 tra Senigallia e Marotta, proprio ai confini tra la provincia di Ancona e quella di Pesaro Urbino. Treni bloccati e con ritardi di ore"/>
  </head>
  <body>
    <article>
      <h1>Investimento mortale sui binari: sospeso il traffico sulla tratta Rimini – Ancona</h1>
      <h2>L'ALLARME è scattato alle 20 tra Senigallia e Marotta, proprio ai confini tra la provincia di Ancona e quella di Pesaro Urbino. Treni bloccati e con ritardi di ore</h2>
      <address><time datetime="2019-11-01T21:25:42+00:00">01 Nov 2019, 21:25</time> by <a rel="author">Matteo Zallocco</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F01%2Finvestimento-mortale-sui-binari-sospeso-il-traffico-sulla-tratta-rimini-ancona%2F1320351%2F">Condividi123</a><a href="https://twitter.com/intent/tweet?text=Investimento+mortale+sui+binari%3A++sospeso+il+traffico++sulla+tratta+Rimini+%E2%80%93+Ancona&amp;url=https%3A%2F%2Fwww.cronachemaceratesi.it%2F2019%2F11%2F01%2Finvestimento-mortale-sui-binari-sospeso-il-traffico-sulla-tratta-rimini-ancona%2F1320351%2F">Tweet</a>Email123 Condivisioni</p>
      <p> </p>
      <p><b>Traffico </b><b>ferroviario sospeso sulla linea Rimini – Ancona dalle 20 di stasera per </b><b>l’investimento </b><b>mortale sui binari </b><b>di una persona avvenuto</b><b> </b><b>tra Marotta-Mondolfo e Senigallia.</b> Dopo la segnalazione del macchinista dell’Intecisty 613 (Milano – Pescara) è partita subito la ricognizione da parte personale del treno che viaggiava con a bordo 132 viaggiatori. Alle 20.25 alla centrale della Polfer è stato comunicato l’ investimento e il decesso di una persona sulla tratta adriatica che passa proprio ai confini tra la provincia di Ancona e quella di Pesaro Urbino, nell’area del fiume Cesano. Sul posto sono arrivati i mezzi di soccorso del 118, gli agenti della Polfer, i tecnici RFI, i vigili del fuoco di Senigallia e l’autorità giudiziaria. Hanno subito ritardi le frecce FR 9811 Milano Centrale (17:40) – Pescara (22:00); FB 8830 Bari Centrale (16:32) – Milano Centrale (0:25) e FB 8852 Roma Termini (17:30) – Ravenna (22:00) attestate rispettivamente a Fano, Falconara ed Ancona e il treno regionale RV 2133 Piacenza (16:49) – Ancona (21:20).</p>
      <p>Dopo le 22  è stato attivato un bus navetta da Senigallia a Fano per trasbordare i passeggeri. <b>Alle 23.50 circa il traffico ha cominciato ad andare in progressiva ripresa. I treni in viaggio tra Bologna e Ancona, 8 Intercity e 3 regionali, hanno registrato maggiori tempi di percorrenza fino a 210 minuti.</b></p>
      <p>(<i>Ultimo aggiornamento alle 00,20</i>)</p>
      <p> </p>
    </article>
  </body>
</html>