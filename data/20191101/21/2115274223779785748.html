<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/sport/tennis/berrettini-6466398/news/2019-11-01/"/>
    <meta property="og:site_name" content="Agi"/>
    <meta property="article:published_time" content="2019-11-01T21:32:00+00:00"/>
    <meta property="og:title" content="Tennis: Berrettini giocherà le Atp Finals, ​Monfils ko"/>
    <meta property="og:description" content="Il 23enne romano ha ottenuto l'ultimo posto per le finali tra gli otto migliori tennisti dell'anno in programma a Londra dal 10 novembre"/>
  </head>
  <body>
    <article>
      <h1>Tennis: Berrettini giocherà le Atp Finals, ​Monfils ko</h1>
      <h2>Il 23enne romano ha ottenuto l'ultimo posto per le finali tra gli otto migliori tennisti dell'anno in programma a Londra dal 10 novembre</h2>
      <address><time datetime="2019-11-01T21:32:00+00:00">01 Nov 2019, 21:32</time> by <a rel="author">AGI - Agenzia Giornalistica Italia</a></address>
      <p>Matteo Berrettini è il terzo italiano a qualificarsi per le Atp Finals, dopo Adriano Panatta e Corrado Barazzutti. Il 23enne romano ha infatti ottenuto l'ultimo posto per le finali tra gli otto migliori tennisti dell'anno in programma a Londra dal 10 novembre, grazie alla sconfitta di Gael Monfils nei quarti di finale del torneo di Bercy. Il francese è stato battuto dal russo Denis Shapovalov 6-2, 6-2 e ha mancato la semifinale che gli avrebbe regalato il pass per Londra. </p>
    </article>
  </body>
</html>