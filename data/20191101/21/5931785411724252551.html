<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/agonija-fenera-prva-pobeda-valensije/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T21:14:20+00:00"/>
    <meta property="og:title" content="Agonija Fenera, prva pobeda Valensije"/>
    <meta property="og:description" content="Valensija – Asvel 81:72 (16:18, 19:18, 21:16, 25:20) Košarkaši Valensije su ostvarili prvu pobedu u Evroligi ove sezone. Španski tim je pred svojim navijačima u 6. kolu pobedio Asvel rezultatom 81:72. Bojan Dubljević je sa 13 poena i osam skokova predvodio Valensiju, Vives je dodao 10 poena, a Vanja Marinković je za 15 minuta imao […]"/>
  </head>
  <body>
    <article>
      <h1>Agonija Fenera, prva pobeda Valensije</h1>
      <address><time datetime="2019-11-01T21:14:20+00:00">01 Nov 2019, 21:14</time> by <a rel="author">Darko</a></address>
      <p><b>Valensija – Asvel 81:72</b> (16:18, 19:18, 21:16, 25:20)</p>
      <p>Košarkaši Valensije su ostvarili prvu pobedu u Evroligi ove sezone. Španski tim je pred svojim navijačima u 6. kolu pobedio Asvel rezultatom 81:72.</p>
      <p>Bojan Dubljević je sa 13 poena i osam skokova predvodio Valensiju, Vives je dodao 10 poena, a Vanja Marinković je za 15 minuta imao učinak od šest poena. U francuskom timu najefikasniji su bili Žal-Šarl Livio sa 20 i Antoan Dio sa 17 poena.</p>
      <p><b>Fenerbahče – Žalgiris 76:79</b> (17:17, 23:16, 19:19, 17:27)</p>
      <p>Agonija Željka Obradovića i Fenerbahčea nastavljena je i u 6. kolu Evrolige. Turski tim je doživeo peti poraz, ovoga puta u Istanbulu od Žalgirisa u utakmici u kojoj je imao pobedu u džepu.</p>
      <p>Fener je nekoliko puta pravio pristojnu razliku, ali bi gosti iz Litvanije pronalazili način da uhvate priključak. Ekipa Željka Obradovića je minut i po pre kraja imala sedam poena prednosti i napad, ali ni to nije bilo dovoljno za drugi trijumf u Evroligi.</p>
      <p>Grigonis je trojkom 50 sekundi pre kraja pokrenuo preokret. Ređali su se promašaji i greške igrača Fenera, da bi Grigonis devet sekundi pre kraja pogodio za 76:77. Posle tajm-auta Obradovića, Jan Veseli je promašio šut za pobedu, a junak trijumfa Žalgirisa Marijus Grigonis sa linije slobodnih bacanja potpisao trijumf svog tima.</p>
      <p>Nando De Kolo je sa 29 poena bio najefikasniji u poraženom timu, za koji je Nikola Kalinić igrao 15 minuta i postigao jedan poen. Grigonis sa 19 i Ledej sa 16 poena bili su najbolji u Žalgirisu, koji je stigao do treće pobede u elitnom takmičenju.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/makabi-mocan-u-pireju-baskonija-deklasirala-bajern-real-prekinuo-seriju-poraza/"/>
        <a href="https://www.sportskacentrala.com/2019/11/01/micov-sa-armanijem-sasio-prvi-poraz-barselone/"/>
        <a href="https://www.sportskacentrala.com/2019/11/01/armejci-trojkama-pokorili-sankt-peterburg/"/>
        <a href="https://www.sportskacentrala.com/2019/10/31/zvezda-razbila-himki-tri-cetvrtine-putokaz-za-crveno-bele/"/>
        <a href="https://www.sportskacentrala.com/2019/10/31/zvezda-vodi-na-poluvremenu-lazic-iskljucen-zahvalnost-stefanu-video/"/>
        <a href="https://www.sportskacentrala.com/2019/10/31/live-crvena-zvezda-himki-2/"/>
        <a href="https://www.sportskacentrala.com/2019/10/31/zvezda-trazi-podrsku-od-prvog-do-poslednjeg-minuta-sada-je-vazno/"/>
        <a href="https://www.sportskacentrala.com/2019/10/31/ozbiljna-kriza-fenera-barselona-i-dalje-maksimalna-bajern-bolji-od-reala/"/>
        <a href="https://www.sportskacentrala.com/2019/10/30/gavrilovic-pred-himki-pobeda-je-imperativ/"/>
      </related>
    </article>
  </body>
</html>