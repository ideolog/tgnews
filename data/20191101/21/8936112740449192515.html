<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/koszykowka,117/stephen-curry-po-operacji-bedzie-pauzowac-trzy-miesiace-nba-koszykowka,982296.html"/>
    <meta property="og:site_name" content="TVN24"/>
    <meta property="article:published_time" content="2019-11-01T21:59:00+00:00"/>
    <meta property="og:title" content="Stephen Curry po operacji. Czeka go kilkumiesięczna przerwa"/>
    <meta property="og:description" content="Gwiazdor Golden State Warriors Stephen Curry przeszedł w piątek w Los Angeles operację złamanej kości śródręcza. Koszykarz będzie musiał pauzować co najmniej trzy miesiące."/>
  </head>
  <body>
    <article>
      <h1>Stephen Curry po operacji. Czeka go kilkumiesięczna przerwa</h1>
      <address>
        <time datetime="2019-11-01T21:59:00+00:00">01 Nov 2019, 21:59</time>
      </address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/84c6494d30851c63a55cdb8cb047fadd/819e9a94-43f8-49fc-a335-71a3df2e34b6-480p.mp4"/>
        <figcaption>Stephen Curry jest jedną z największych gwiazd NBA Foto: FORUM | Video: Wikipedia CC BY SA 2.0, Flickr</figcaption>
      </figure>
      <h3>Gwiazdor Golden State Warriors Stephen Curry przeszedł w piątek w Los Angeles operację złamanej kości śródręcza. Koszykarz będzie musiał pauzować co najmniej trzy miesiące.</h3>
      <related>
        <a href="https://eurosport.tvn24.pl/koszykowka,117/zamordowano-mu-dwie-siostry-dramat-koszykarza-nba,981987.html"/>
      </related>
      <p>O tym, że operacja zakończyła się pomyślnie, klub poinformował w piątek.<br/><br/><a href="https://eurosport.tvn24.pl/koszykowka,117/stephen-curry-zlamal-reke-w-meczu-golden-state-warriors-z-phoenix-suns-nba,981865.html"><b>Curry doznał kontuzji dwa dni wcześniej podczas meczu z Phoenix Suns.</b></a> W trzeciej kwarcie lider Wojowników ambitnie ruszył pod kosz. Punktów nie zdobył, po drodze wpadł na Arona Baynesa. Tak niefortunnie, że uszkodził lewą rękę.</p>
      <p>Ekipa Golden State Warriors uległa gościom 110:121.</p>
      <h3>Utytułowany</h3>
      <p>31-letni Curry był dwukrotnie wybierany najbardziej wartościowym zawodnikiem NBA (2015, 2016), a z Warriors trzykrotnie wywalczył mistrzostwo (2015, 2017, 2018). Wojownicy słabo rozpoczęli jednak obecny sezon, wygrywając tylko jedno z czterech spotkań.</p>
      <p>Autor: kz / Źródło: eurosport.pl, PAP</p>
    </article>
  </body>
</html>