<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Tots-contes-Pere-Calders-ARA_0_2336766360.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T21:06:38+00:00"/>
    <meta property="og:title" content="Tots els contes de Pere Calders, amb l’ARA"/>
    <meta property="og:description" content="Els dos volums amb tots els relats de l'escriptor es poden aconseguir a la botiga 'online'"/>
  </head>
  <body>
    <article>
      <h1>Tots els contes de Pere Calders, amb l’ARA</h1>
      <h2>Els dos volums amb tots els relats de l'escriptor es poden aconseguir a la botiga 'online'</h2>
      <address>
        <time datetime="2019-11-01T21:06:38+00:00">01 Nov 2019, 21:06</time>
      </address>
      <p>Pere Calders (1912-1994) és un dels escriptors més màgics i onírics de la literatura catalana. Els seus contes, tenyits d’humor i realisme màgic, estan marcats per la vocació de distreure i divertir el lector a partir d’històries deliciosament absurdes i explicades amb una capacitat imaginativa remarcable. L’any passat l’editorial Rosa dels Vents va decidir recuperar tota la narrativa breu completa de l’autor, concentrada en dos volums: <i>Contes (1936-1968)</i> i <i>Contes (1978-1992)</i>.</p>
      <p>Els llibres inclouen els relats iniciàtics de Calders, escrits just després que comencés la Guerra Civil, contes inèdits i històries elaborades des de l’exili a Mèxic. Els volums ressegueixen tota la trajectòria literària de Calders, ja que recullen des del primer relat que va publicar el 20 de novembre del 1933 a l’<i> Avui: Diari de Catalunya</i> -que es deia <i>Uns quants dies entre ximples</i> - fins a diversos contes publicats amb el pseudònim Pere Gallarí i quatre contes que van quedar fora de <i>Cròniques de la veritat oculta</i>, entre d’altres<i> .</i></p>
      <p>La nova edició de Rosa dels Vents està il·lustrada per Ignasi Font, que amb els seus dibuixos ha volgut retre un homenatge a l’univers de Calders amb una inventiva i una delicadesa extraordinàries. A partir d’avui els dos volums de relats es poden aconseguir amb l’ARA per un preu de 21,90 euros cadascun. La compra dels llibres és online i l’enviament s’haurà de fer per missatger.</p>
      <h3>Com pots aconseguir la promoció?</h3>
      <p>La venda dels dos volums <a href="https://promo.ara.cat/contes-calders">estarà disponible </a><a href="https://promo.ara.cat/contes-calders"> online</a><b> </b>a partir del 2 de novembre i l’enviament s’haurà de fer per missatger.</p>
      <p>Preu de cada volum (es poden comprar per separat): 21,90 €</p>
    </article>
  </body>
</html>