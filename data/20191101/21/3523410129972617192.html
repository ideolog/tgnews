<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637389/%D8%A8%D8%A7%D8%B3%D8%AA%D8%A7%D9%86%E2%80%8C%DA%AF%D8%B1%D8%A7%DB%8C%DB%8C-%D9%88-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T21:44:00+00:00"/>
    <meta property="og:title" content="باستان‌گرایی و انقلاب اسلامی"/>
    <meta property="og:description" content="باستان‌گرایی با هدف رقیق کردن علقه و تعلق به هویت اسلامی؛ یک طراحی قدیمی و البته ناکارآمد دشمن است. این ایده هرگز نتوانست در مقابل امواج انقلاب اسلامی مقاومت کند و جذاب و جنبش ساز نبود و نیست."/>
  </head>
  <body>
    <article>
      <h1>
        <a href="https://www.bultannews.com/fa/news/637389/%D8%A8%D8%A7%D8%B3%D8%AA%D8%A7%D9%86%E2%80%8C%DA%AF%D8%B1%D8%A7%DB%8C%DB%8C-%D9%88-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C">باستان‌گرایی و انقلاب اسلامی</a>
      </h1>
      <h2>باستان‌گرایی با هدف رقیق کردن علقه و تعلق به هویت اسلامی؛ یک طراحی قدیمی و البته ناکارآمد دشمن است. این ایده هرگز نتوانست در مقابل امواج انقلاب اسلامی مقاومت کند و جذاب و جنبش ساز نبود و نیست.</h2>
      <address><time datetime="2019-11-01T21:44:00+00:00">01 Nov 2019, 21:44</time> by <a rel="author">بولتن نیوز | bultannews.com</a></address>
      <p><b>گروه فرهنگی:</b> باستان‌گرایی با هدف رقیق کردن علقه و تعلق به هویت اسلامی؛ یک طراحی قدیمی و البته ناکارآمد دشمن است. این ایده هرگز نتوانست در مقابل امواج انقلاب اسلامی مقاومت کند و جذاب و جنبش ساز نبود و نیست.</p>
      <p>به گزارش <a href="https://www.bultannews.com/">بولتن نیوز</a>، در این زمینه نکاتی گفتنی است:</p>
      <p>۱. باید دقت کرد که بازتولید ایده باستان‌گرایی تنها در صورت اشتباه و حساسیت بی‌جای برخی جریانات_مذهبی داخلی ممکن است مسئله ساز شود. آن هم به این دلیل که انرژی دوقطبی سازی که یک گرایش سلبی است با گرایش باستان‌گرایی (به منزله یک انرژی فرهنگی ایجابی) برهم نهی پیدا می‌کند و در یک راستا عمل می‌کند.</p>
      <p>۲. از طرف دیگر؛ از آنجایی که حاکمیت، مروج اسلام است و ابزارهای وسیع گفتمان سازی و ترویج ایده خود را داراست و قدرت را به دست دارد؛ اتفاقا در این شرایط مناسب است حساسیت بی‌جا در مورد ایده‌های فرهنگی کم خطر را کنار بگذارد.</p>
      <p>۳. سعه صدر فرهنگی جمهوری اسلامی به معنای عقب نشینی از اصول نیست بلکه نوعی نجابت فرهنگی و وسیع نگری فکری است که سبب می‌شود گفتمان‌های غیر در طول زمان در گفتمان انقلاب اسلامی هضم شوند یا از درجه اهمیت بیافتند.</p>
      <p>۴. این مسائل در بستر طبیعی گفت و گوهای اجتماعی و فکری در طول زمان حل خواهد شد. حادسازی و امنیتی کردن گرایشات باستان‌گرایی؛ اشتباه بزرگی است</p>
    </article>
  </body>
</html>