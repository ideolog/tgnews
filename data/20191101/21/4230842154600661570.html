<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191101-smert-pidlitka-v-prylukah-mistyany-protestuyut-i-palyat-shyny-pid-viddilkom-politsiyi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T21:12:30+00:00"/>
    <meta property="og:title" content="Смерть підлітка в Прилуках: містяни протестують і палять шини під відділком поліції"/>
    <meta property="og:description" content="У місті Прилуки жителі другий день поспіль вимагають справедливого розслідування загибелі 14-річного школяра Дениса Чаленка."/>
  </head>
  <body>
    <article>
      <h1>Смерть підлітка в Прилуках: містяни протестують і палять шини під відділком поліції</h1>
      <address>
        <time datetime="2019-11-01T21:12:30+00:00">01 Nov 2019, 21:12</time>
      </address>
      <p>У місті Прилуки жителі другий день поспіль вимагають справедливого розслідування загибелі 14-річного школяра Дениса Чаленка.</p>
      <p>Місцеві жителі виходять на акції протесту і палять шини, бо переконані, що хлопця жорстоко вбили.</p>
      <p>За словами протестувальників, поліція не хоче помічати доказів, які свідчать про побиття підлітка перед смертю.</p>
      <p>Натомість, правоохоронці розглядають як одну з версій зіткнення з потягом.</p>
      <p>Тіло школяра перевезли до Києва для проведення судмедекспертизи. Керівника місцевої поліції відсторонили від виконання службових обов’язків.</p>
      <p><b>Читайте:</b> <a href="https://fakty.com.ua/ua/proisshestvija/20191024-vidirvalo-nogy-u-kyyevi-bmw-zbyv-pishohoda/">Відірвало ноги: у Києві BMW збив пішохода</a></p>
      <p>Голова Нацполіції Ігор Клименко повідомив, що розслідуванням смерті підлітка в Прилуках займатиметься Головне слідче управління відомства.</p>
      <p>Начальник Головного управління Національної поліції в Чернігівській області Едуард Альохін 1 листопада зустрівся з громадськістю, де розповів про хід розслідування справи.</p>
      <p>Поліція домовилася з суспільством про регулярні зустрічі, на яких слідчі звітуватимуть про свою роботу.</p>
      <p>За домовленістю, в понеділок на такій зустрічі знову буде присутній керівник ГУ Нацполіції в області.</p>
      <p>Нагадаємо, тіло 14-річного Дениса Чаленка знайшли у Прилуках біля залізничних колій.</p>
      <figure>
        <iframe src="https://www.youtube.com/embed/nuEMOajNwZA" width="560" height="315" data-service="Youtube" scrolling="no"/>
      </figure>
      <p>Раніше Факти ICTV писали про те, що під Києвом <a href="https://fakty.com.ua/ua/proisshestvija/20191101-pid-kyyevom-p-yanyj-vodij-zbyv-vagitnu-zhinku/">п’яний водій збив вагітну жінку</a>.</p>
      <p><b>Джерело:</b> <a href="https://www.facebook.com/UA.National.Police/photos/a.1675213072733500/2395490267372440/?type=3&amp;theater">Нацполіція</a>, <a href="https://cn.suspilne.media/">UA:Чернігів</a></p>
      <p>
        <b>Фото: </b>
        <a href="https://cn.suspilne.media/">UA:Чернігів </a>
      </p>
    </article>
  </body>
</html>