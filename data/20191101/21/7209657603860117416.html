<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ancona/cronaca/investimento-treno-1.4865184"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-01T21:51:36+00:00"/>
    <meta property="og:title" content="Investimento treno, tra Senigallia e Marotta ripresa la circolazione"/>
    <meta property="og:description" content="Identificata la vittima, un uomo di 34 anni"/>
  </head>
  <body>
    <article>
      <h1>Investimento treno, tra Senigallia e Marotta ripresa la circolazione</h1>
      <h2>Identificata la vittima, un uomo di 34 anni</h2>
      <address><time datetime="2019-11-01T21:51:36+00:00">01 Nov 2019, 21:51</time> by <a rel="author">il Resto del Carlino</a></address>
      <p>Senigallia (Ancona), 1 novembre 2019 – Traffico ferroviario <b>in ripresa</b> lungo la linea <b>Adriatica</b>, dopo lo stop imposto da un <b>investimento mortale</b> intorno alle 20 tra Marotta e Senigallia e i relativi accertamenti di polizia ferroviaria e autorità giudiziaria. Identificata la vittima, <b>un uomo di 34 anni.</b> La circolazione lungo la linea Adriatica era stata <b>sospesa </b>alle 20.05 su entrambi i binari.</p>
      <p>Fermo il treno <b>Intercity 613 Milano-Pescara</b>, che aveva segnalato un urto. Così anche le Frecce 9811, 8852 e 8830 attestate rispettivamente a Fano, Falconara ed Ancona. Per i convogli fermi alle stazioni di <b>Fano </b>e <b>Senigallia era </b>stato attivato un servizio spola con <b>bus</b>. Ai viaggiatori è stata distribuita dell'<b>acqua</b>. Sono otto i treni che sono stati coinvolti nello stop, oltre all'Intercity 613: cinque Frecce e tre regionali. In totale hanno accumulato ritardi fino a 210 minuti.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>