<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/01/jenite-i-decata-na-boicite-ot-idil-nishto-niama-da-ni-spre.428163"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T21:12:00+00:00"/>
    <meta property="og:title" content="Жените и децата на бойците от ИДИЛ: Нищо няма да ни спре!"/>
    <meta property="og:description" content="Те не тъгуват за лидера си Ал Багдади | Dnes.bg"/>
  </head>
  <body>
    <article>
      <h1>Жените и децата на бойците от ИДИЛ: Нищо няма да ни спре!</h1>
      <h2>Те не тъгуват за лидера си Ал Багдади</h2>
      <address><time datetime="2019-11-01T21:12:00+00:00">01 Nov 2019, 21:12</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>За първи път групировката Ислямска държава потвърди смъртта на своя лидер Ал Багдади и огласи името на новия си водач - Абу Ибрахим ал Хашеми ал Кураши. В своето аудио съобщение джихадистите бяха категорични, че редиците им продължават да се увеличават.</p>
      <related>
        <a href="https://www.dnes.bg/notifikacii/2019/10/31/id-potvyrdi-smyrtta-na-al-bagdadi.428122"/>
      </related>
      <p>В лагерите в Сирия, където са затворени жените и децата на бойците от ИДИЛ, сълзи за Ал Багдади не се леят.</p>
      <p>"Разбира се, че не сме тъжни за Ал Багдади. Ще дойдат поне 100 човека да го заменят", казва една от булките на джихадистите.</p>
      <p>"Какво мислите, че значи тази смърт? Мислите, че всичко е приключило? Не е", заканва се друга съпруга на боец от ИДИЛ пред камерите на CNN.</p>
      <p>Наследниците на бойците също не запазват мълчание.</p>
      <p>"По волята на Бог, един ден и вие ще минете през това! Един ден вие ще сте в затвора, като нас. Ще минете през това, през което минаваме ние. Не си мислете, че с групировката ни е свършено. Нищо няма да ни спре", крещи малко дете.</p>
      <p>Тези изказвания идват малко след като Пентагона публикува видео от нападението над Ал Багдади, което доведе и до неговата смърт.</p>
    </article>
  </body>
</html>