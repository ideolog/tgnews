<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/ukrzaliznicya-vidmovitsya-vid-zbitkovih-aktiviv-i-suttyevo-skorotit-shtat-328227_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T21:00:00+00:00"/>
    <meta property="og:title" content="Укрзалізниця відмовиться від збиткових активів і суттєво скоротить штат"/>
    <meta property="og:description" content="Стратегія УЗ передбачає масштабну реорганізацію, в тому числі непопулярними методами"/>
  </head>
  <body>
    <article>
      <h1>Укрзалізниця відмовиться від збиткових активів і суттєво скоротить штат</h1>
      <h2>Стратегія УЗ передбачає масштабну реорганізацію, в тому числі непопулярними методами</h2>
      <address>
        <time datetime="2019-11-01T21:00:00+00:00">01 Nov 2019, 21:00</time>
      </address>
      <p>В найближчі п'ять років Укрзалізниця позбавлятиметься від непотрібних активів і скоротить персонал, чия діяльність не впливає на розвиток. І це буде досить велика цифра, але, звичайно ж, не одноразове звільнення. Про це повідомив член правління АТ "Укрзалізниця" Желько Марчек в інтерв'ю проекту "<a href="http://uzstrategy.info/?fbclid=IwAR1oVOdzBGEOVFbY_UbteppZCclIB_DImNA9hIpIpCBWf6PQebkBkmQ9as8">12 осіб стратегії Укрзалізниці".</a></p>
      <p>В 2020 році Укрзалізниця почне скорочувати адміністративний персонал. Скорочення відбудеться на 40-50%. Виробничі функції і кадри будуть збережені, а де необхідно - навіть посилені. Керівництво УЗ розуміє, що <a href="https://dt.ua/ECONOMICS/derzhava-mozhe-prodati-chastinu-akciy-ukrzaliznici-ta-ukrposhti-krikliy-325232_.html"><b>дії, які будуть зроблені, здадуться непопулярними</b></a>, але для того, щоб робота на УЗ була приваблива по багатьом параметрам, включаючи заробітну плату, потрібно зробити багато чого. Залізничному відомству доведеться повторити шлях Польщі та Німеччини, куди їдуть працювати українські фахівці.</p>
      <p>"Сьогодні Укрзалізниця витрачає половину доходів на оплату праці. Навіть у сусідній Польщі чи Казахстані цей показник удвічі менший. Ми "проїдаємо" доходи, а заробітна плата на українській залізниці є найнижчою серед країн-сусідів. Ми потребуємо кваліфікованих кадрів, хочемо, щоб вони залишилися в Україні, а не відправлялися на заробітки за кордон", - сказав Желько Марчек.<br/><br/>Сьогодні Укрзалізниця платить зарплату дроворубам, лісничим і танцюристам. На балансі компанії - сотні підприємств, не пов'язаних із залізничними перевезеннями. Це спадщина радянських часів, коли відомство було практично автономним і незалежним, маючи у своєму складі все що завгодно, крім високооплачуваних фахівців. З наявних 200 об'єктів комунальної сфери прибутковими яляются тільки 10, інші утримує відомство. Саме тому активів, що не належать до колій, рухомого складу та засобів зв'язку, мають намір позбутися.</p>
      <p>В УЗ вважають, що не варто боятися закриття баз відпочинку, пансіонатів, дитячих таборів. По-перше, не від усього будуть позбавлятися. По-друге, при гарній заробітній платі батьків і діти зможуть отримати більш якісне оздоровлення.</p>
      <p>Вимагає УЗ і глибокої модернізації.</p>
      <p>"На сьогоднішній день, маючи один з найбільших у Євразії коефіцієнт зношеності, ми на закупівлю матеріалів і послуг витрачаємо лише 9%. Залізничні перевізники в інших країнах - 20-34%. За таких умов суттєво оновити рухомий склад та модернізувати інфраструктуру просто неможливо", - підкреслив Марчек.<br/><br/>При цьому майже 46% залізничної мережі України обслуговує лише 2,1% від загального обсягу перевезень. А генерує 0,8% доходу! Тобто, майже половина існуючої мережі простоює.</p>
      <p>Нагадаємо, що 18 січня 2017 року Кабінет міністрів на позачерговому засіданні затвердив новий статут ПАТ "Укрзалізниця", згідно з яким<a href="https://dt.ua/ECONOMICS/kabmin-zabrav-ukrzaliznicyu-z-pid-pidporyadkuvannya-mininfrastrukturi-zmi-230476_.html"><b> Міністерство інфраструктури втратило право бути органом управління УЗ</b></a>. Рішення з усіх питань мали оформлятися відповідним актом Кабінету Міністрів України.</p>
      <p>Проте вже в жовтні 2017 року Окружний адмінсуд Києва визнав незаконною постанову уряду, якою "Укрзалізницю" було виведено з підпорядкування Мінінфраструктури.</p>
      <p>В 2019 році Кабінет міністрів України<a href="https://dt.ua/ECONOMICS/%D0%9A%D0%B0%D0%B1%D1%96%D0%BD%D0%B5%D1%82%20%D0%BC%D1%96%D0%BD%D1%96%D1%81%D1%82%D1%80%D1%96%D0%B2%20%D0%A3%D0%BA%D1%80%D0%B0%D1%97%D0%BD%D0%B8%20%D0%BF%D0%BE%D0%B2%D0%B5%D1%80%D0%BD%D1%83%D0%B2%20%D0%B4%D0%B5%D1%80%D0%B6%D0%BF%D1%96%D0%B4%D0%BF%D1%80%D0%B8%D1%94%D0%BC%D1%81%D1%82%D0%B2%D0%BE%20"> <b>повернув держпідприємство "Укрзалізниця" </b></a>до сфери управління Міністерства інфраструктури.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>