<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/volleyball/595358/spoudaia-niki-mesa-sto-lefkotheo-gia-ton-pafiako"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T21:57:00+00:00"/>
    <meta property="og:title" content="Σπουδαία νίκη μέσα στο «Λευκόθεο» για τον Παφιακό"/>
    <meta property="og:description" content="ΛΕΥΚΟΘΕΟ: ΑΠΟΕΛ – Green Air ΠΑΦΙΑΚΟΣ 0-3 (19-25, 15-25, 23-25)   O Green Air Π[αφιακός «άλωσε» το Λευκόθεο κερδίζοντας στο ντέρμπι της 3ης..."/>
  </head>
  <body>
    <article>
      <h1>Σπουδαία νίκη μέσα στο «Λευκόθεο» για τον Παφιακό</h1>
      <address><time datetime="2019-11-01T21:57:00+00:00">01 Nov 2019, 21:57</time> by <a rel="author">Sigmalivesports</a></address>
      <p>ΛΕΥΚΟΘΕΟ: ΑΠΟΕΛ – Green Air ΠΑΦΙΑΚΟΣ 0-3 (19-25, 15-25, 23-25)<br/> <br/>O Green Air Π[αφιακός «άλωσε» το Λευκόθεο κερδίζοντας στο ντέρμπι της 3ης αγωνιστικής του πρωταθλήματος ΟΠΑΠ Α Ανδρών με 0-3 σετ το ΑΠΟΕΛ. Η ομάδα του Αντώνη Κωνσταντίνου βρίσκεται στην κορυφή με 08 βαθμούς  όσους και η Ομόνοια εξασφαλίζοντας την τρίτη σερί νίκη.  Το ΑΠΟΕΛ έχασε για δεύτερο αγώνα σε τρεις αγωνιστικές φάνηκε μόνο στο τρίτο σετ που το διεκδίκησε μέχρι τέλους. Με τους «γαλαζοκίτρινους» έκανε ντεμπούτο ο Σέρβος Luca Velickovic. To παιχνίδι είχε διάρκεια 90 ‘.<br/> <br/>Εκρηκτικό ξεκίνημα για τον Green Air Παφιακό που αιφνιδίασε το ΑΠΟΕΛ και προηγήθηκε 01-06. Οι «γαλαζοκίτρινοι» προσπάθησαν να επανέλθουν, αλλά οι Παφίτες ήταν μπροστά 09-14. Η ομάδα του Αντώνη Κωνσταντίνου είχε τον πρώτο λόγο 13-19 παρά την προσπάθεια των παικτών του Χριστοφόρου. Ο Green Air Παφιακός ένιωθε άνετα με την υπέρ του διαφορά, για να επιβληθεί 19-25 σε 32’ γράφοντας το 0-1 σετ.<br/> <br/>Το δεύτερο σετ είχε διαφορετικά δεδομένα αφού το ΑΠΟΕΛ μπήκε καλύτερα και οι δυο ομάδες ήταν ισοδύναμες άνκαι ο Green Air Παφιακός έδειχνε να έχει πιο σίγουρες  επιλογές 04-07.  Οι Παφίτες φάνηκε να κυριαρχούν και προηγήθηκαν 07-13.  Τα δεδομένα δεν διαφοροποιήθηκαν αφού οι «μπλε» κυριαρχούσαν 11-16  και στη συνέχεια 13-18. Εντυπωσιακός ο Green Air Παφιακός  ξέφυγε με 10 πόντους για να κερδίσει άνετα με 15-25 σε 27’ και να γίνει το 0-2 σετ.<br/> <br/>Ο Green Air Παφιακός είχε τρομερή ψυχολογία και προηγήθηκε 04-06. Το ΑΠΟΕΛ σταδιακά μπήκε στον ρυθμό του αγώνα και οι δυο ομάδες συμβάδιζαν στο σκορ 18-18. Το τρίτο σετ «μύρισε» ντέρμπι με τον Green Air Παφιακό να προηγείται 23-24 και στο τέλος να παίρνει ακόμα ένα πόντο και να κερδίζει 23-25 σε 32’ και το ντέρμπι της 3ης αγωνιστικής με 0-3 σετ.<br/> <br/>ΑΠΟΕΛ(Γ.ΧΡΙΣΤΟΦΟΡΟΥ):Kασαμπαλής, Juarez, Velitckovic, Γεωργίου, Ευσταθίου, Χρυσοστόμου – Λίμπερο: Παντελή.<br/> <br/>Green Air ΠΑΦΙΑΚΟΣ (ΑΝΤ. ΚΩΝΣΤΑΝΤΙΝΟΥ): Oικονομίδης, Caetano, Shvalev, Knezevic, Verissimo, Παφίτης – Λίμπερο: Παπαχριστοδούλου.</p>
    </article>
  </body>
</html>