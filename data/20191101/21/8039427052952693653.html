<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943765"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T21:51:32+00:00"/>
    <meta property="og:title" content="బాల్ ట్యాంపరింగ్‌లో దోషిగా తేలిన పాక్ ఓపెనర్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>బాల్ ట్యాంపరింగ్‌లో దోషిగా తేలిన పాక్ ఓపెనర్</h1>
      <address>
        <time datetime="2019-11-01T21:51:32+00:00">01 Nov 2019, 21:51</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>ఇస్లామాబాద్</b>: బాల్ ట్యాంపరింగ్‌లో దోషిగా తేలిన పాకిస్థాన్ ఓపెనర్ అహ్మద్ షెజాద్‌కు పాక్ క్రికెట్ బోర్డు జరిమానా విధించింది. క్వాయిడ్-ఎ-అజామ్ ట్రోఫీ సందర్భంగా సింధ్ జట్టుతో జరిగిన మ్యాచ్‌లో అహ్మద్ ట్యాంపరింగ్‌కు పాల్పడినట్టు తేల్చిన పీసీబీ.. ఈ టోర్నీకి సంబంధించి సగం ఫీజును జరిమానాగా విధించింది. పీసీబీ కథనం ప్రకారం.. సింధ్ జట్టు మొదటి ఇన్నింగ్స్ 17వ ఓవర్లో అహ్మద్ బంతి స్వరూపాన్ని మార్చాడు. గుర్తించిన ఆన్-ఫీల్డ్ అంపైర్లు మహ్మద్ ఆసిఫ్, జమీర్ అహ్మద్‌లు ఈ విషయాన్ని మ్యాచ్ రిఫరీ నదీమ్ అర్షద్‌కు నివేదించారు.</p>
      <p> </p>
      <p>బాల్ ట్యాంపరింగ్ ఆరోపణలను అహ్మద్ తొలుత అంగీకరించలేదు. అయితే, గురువారం మ్యాచ్ తర్వాత జరిగిన విచారణలో అహ్మద్ దోషిగా తేలినట్టు పీసీబీ పేర్కొంది. తీర్పు తర్వాత షెజాద్ మాట్లాడుతూ.. కఠినమైన మైదానం కారణంగానే బంతి ఆకారం మారిందని, ఉద్దేశపూర్వకంగా చేసింది కాదని చెప్పుకొచ్చాడు. అధికారులను ఒప్పించేందుకు ప్రయత్నించినా వారు నిరాకరించారని, ఏది ఏమైనా వారి నిర్ణయాన్ని గౌరవిస్తున్నట్టు చెప్పుకొచ్చాడు. తానెప్పుడూ తప్పుడు చర్యలకు పాల్పడనని, తన సహచరలు అలా చేసినా ఒప్పుకోనని పేర్కొన్న అహ్మద్.. కష్టపడి ఆడడం, యువతరాన్ని ప్రేరేపించడమే తన మొదటి ప్రాధాన్యమని పేర్కొన్నాడు.</p>
      <p> </p>
      <p>మ్యాచ్ ముగింపు దశలో ఉండగా వాదులాడుకున్న అజర్ అలీ, సోహైల్ ఖాన్‌లకు కూడా పీసీబీ శిక్ష విధించింది. ఆర్టికల్ 2.9లో లెవల్-1 నేరానికి పాల్పడినందుకు అజర్ అలీ, ఆర్టికల్ 2.10లో లెవల్-1 నేరానికి పాల్పడినందుకు సోహైల్‌ఖాన్‌కు పీసీబీ శిక్ష విధించింది. మ్యాచ్ రిఫరీ నదీమ్ అర్షద్ ప్రతిపాదించిన ఆంక్షలను ఆటగాళ్లు అంగీకరించంతో తదుపరి విచారణ అవసరం లేదని పీసీబీ తేల్చింది.</p>
    </article>
  </body>
</html>