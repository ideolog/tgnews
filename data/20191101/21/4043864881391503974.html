<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230775/"/>
    <meta property="og:site_name" content="Українська правда"/>
    <meta property="article:published_time" content="2019-11-01T21:44:23+00:00"/>
    <meta property="og:title" content="В СБУ розповіли, чого бракує в розслідуванні вбивства Гандзюк"/>
    <meta property="og:description" content="У правоохоронців немає достатніх доказів для повідомлення підозри особам, які могли замовити вбивство херсонської активістки Катерини Гандзюк."/>
  </head>
  <body>
    <article>
      <h1>В СБУ розповіли, чого бракує в розслідуванні вбивства Гандзюк</h1>
      <address>
        <time datetime="2019-11-01T21:44:23+00:00">01 Nov 2019, 21:44</time>
      </address>
      <p>У правоохоронців немає достатніх доказів для повідомлення підозри особам, які могли замовити вбивство херсонської активістки Катерини Гандзюк.</p>
      <p><b>Джерело:</b> керівник головного слідчого управління СБУ Богдан Тиводар на "Свободі слова" Савіка Шустера</p>
      <p><b>Пряма мова:</b> Складність цього злочину в тому, що на сьогоднішній день основний організатор, підозрюваний Левін знаходиться в розшуку…</p>
      <p>Щоб повідомити про підозру, крім Мангера, іншим особам, потрібна доказова база, повинні бути достатні докази. Показання свідків, показання потерпілих, інші докази отримані в ході роботи у кримінальному провадженні.</p>
      <p>На жаль, достатніх доказів на сьогоднішній день для повідомлення підозри іншим особам, які замовили (вбивство – ред.), немає. Поки що немає".</p>
      <figure>
        <iframe src="https://www.youtube.com/embed/kfs3nXdUrO8" width="640" height="360" data-service="Youtube" scrolling="no"/>
      </figure>
      <p><b>Деталі:</b> Тиводар нагадав, що Олексій Левін покинув Україну 19 серпня 2018 року. Його розшукує Інтерпол.</p>
      <p><b>Що було раніше:</b> 1 листопада генпрокурор <a href="https://www.pravda.com.ua/news/2019/11/1/7230746/">Руслан Рябошапка</a> пообіцяв найближчими днями оприлюднити важливу інформацію з розслідування вбивства Гандзюк.</p>
      <p>У понеділок 4 листопада у багатьох містах України та світу пройдуть <a href="https://www.pravda.com.ua/news/2019/10/30/7230517/">акції "Рік без Каті"</a>. Батько Гандзюк запросив на акцію <a href="https://www.pravda.com.ua/news/2019/11/1/7230768/">президента Володимира Зеленського</a>.</p>
      <p>
        <b>Знати більше: <i><a href="https://www.pravda.com.ua/articles/2018/11/6/7197430/">Справа Гандзюк. Версії вбивства, "відставка" Луценка і мовчання Авакова</a></i></b>
      </p>
      <p>
        <i>
          <b>
            <a href="https://www.pravda.com.ua/news/2019/07/31/7222402/">Журналісти показали реконструкцію подій нападу на Гандзюк</a>
          </b>
        </i>
      </p>
      <p>
        <b>Передісторія:</b>
      </p>
      <ul>
        <li>31 липня 2018 року у Херсоні біля під'їзду чоловік вилив на активістку Катерину <a href="https://www.pravda.com.ua/news/2018/07/31/7187849/">Гандзюк </a>кислоту. Вона потрапила до реанімаційного відділення з сильними опіками, а за 3 місяці <a href="https://www.pravda.com.ua/news/2018/11/4/7197205/">померла</a> у лікарні після багатьох операцій.</li>
        <li>Поліція затримала 5 підозрюваних у нападі на Гандзюк. Це В'ячеслав Вишневський, Віктор Горбунов, Володимир Васянович, Сергій Торбін і Микита Грабчук.</li>
        <li>У квітні 2018 року стало відомо, що їм змінили підозру зі вбивства на <a href="https://www.pravda.com.ua/news/2019/04/23/7213368/">умисне нанесення тяжких</a> тілесних ушкоджень.</li>
        <li>6 червня 2019 року, після того як обвинувачені визнали свою провину та пішли на <a href="https://www.pravda.com.ua/news/2019/06/4/7217036/">угоду зі слідством</a>, Покровський райсуд Дніпропетровської області виніс <a href="https://www.pravda.com.ua/news/2019/06/6/7217358/">вироки виконавцям</a>.</li>
        <li>За версією друзів Гандзюк, посередником між виконавцями злочину та замовником начебто був Ігор Павловський з кличкою "Собака" – на той момент помічник народного депутата від Блоку Петра Порошенка <a href="https://www.pravda.com.ua/news/2018/11/5/7197344/">Миколи Паламарчука</a>.</li>
        <li>Ігор Павловський після оголошення підозри потрапляв до лікарні з діагнозом "гіпертонічний криз". Зараз він методично ігнорує засідання Приморського райсуду Одеси. </li>
        <li>Голові Херсонської обласної ради Владиславу Мангеру оголосили підозру в замовленні вбивства Гандзюк, але пізніше <a href="https://www.pravda.com.ua/news/2019/04/25/7213605/">пом’якшили</a> її.</li>
        <li>Громадські активісти наполягають, що до вбивства Гандзюк причетні херсонські чиновники Андрій Гордєєв та Євген Рищук.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230756/"/>
        <a href="https://www.pravda.com.ua/news/2019/11/1/7230738/"/>
        <a href="https://www.pravda.com.ua/news/2019/10/31/7230636/"/>
      </related>
    </article>
  </body>
</html>