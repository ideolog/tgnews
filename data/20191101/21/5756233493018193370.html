<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619291/%D9%81%D8%B4%D8%B1%D8%AF%DA%AF%DB%8C-%D9%85%D8%B3%D8%A7%D8%A8%D9%82%D8%A7%D8%AA-%D8%A8%D8%B1%D8%A7%DB%8C-%D8%A7%D8%B3%D8%AA%D9%82%D9%84%D8%A7%D9%84-%D8%A8%D9%87%D8%AA%D8%B1-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T21:28:00+00:00"/>
    <meta property="og:title" content="فشردگی مسابقات برای استقلال بهتر شد"/>
    <meta property="og:description" content="مسئول کمیته برگزاری مسابقات لیگ برتر می‌گوید فشردگی مسابقات و بازی کردن استقلال در جام حذفی به نفع شاگردان استراماچونی شده است."/>
  </head>
  <body>
    <article>
      <h1>فشردگی مسابقات برای استقلال بهتر شد</h1>
      <address>
        <time datetime="2019-11-01T21:28:00+00:00">01 Nov 2019, 21:28</time>
      </address>
      <p>
        <i>مسئول کمیته برگزاری مسابقات لیگ برتر می‌گوید فشردگی مسابقات و بازی کردن استقلال در جام حذفی به نفع شاگردان استراماچونی شده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سعید فتاحی درباره پشت در ماندن برخی از هواداران تراکتور گفت: ورزشگاه پر شده بود و دیگر جایی وجود نداشت. از هوداران تشکر می‌کنم که در آخر بازی تیمشان را با وجود شکست تشویق کردند. این موضوع اتفاق خوبی است. کاش سایر شهرها هم به این شکل از تیم خود حمایت کنند.</p>
      <p>مسئول کمیته برگزاری مسابقات سازمان لیگ درباره انتقاد برخی از مربیان به فشردگی لیگ برتر گفت: فقط باشگاه استقلال به فشردگی لیگ انتقاد داشت. این موضوع هم به خاطر جام حذفی بود. همه تیم‌ها در این مسابقات بازی داشتند. سه تیم پرسپولیس، سپاهان و تراکتور بیش از سه بازیکن در تیم ملی داشتند، باید در ۵ آذر بازی کنند. الان برای استقلال هم بهتر است که قبل از بازی با سپاهان استراحت می‌کند ولی سپاهان در جام حذفی به میدان می رود.</p>
      <figure>
        <img src="https://aftabnews.ir/files/fa/news/1398/8/10/353914_807.jpg"/>
      </figure>
      <p>وی ادامه داد: همه جای دنیا بین دو بازی ۴۸ ساعت استراحت می‌دهند. ما حداقل ۷۲ ساعت را لحاظ می‌کنیم. کمتر از ۷۲ ساعت در لیگ ما وجود ندارد.</p>
      <p>وی درباره محل بازی تراکتور و نود ارومیه در جام حذفی و آماده نبودن ورزشگاه‌های آذربایجان غربی اظهار کرد: تیم نود دو ورزشگاه شهید باکری و شهید تختی را دارد که هر دو یک سری نواقص دارد. مسئولان استان آذربایجان غربی قول دادند که مشکلات را برطرف کنند. در این فاصله بازدیدی از ورزشگاه‌ها خواهیم داشت تا بازی در یکی از این دو ورزشگاه انجام شود. اگر دو ورزشگاه آماده نشوند، نود ارومیه به جز آذربایجان شرقی می‌تواند در هر شهری میزبانی کند.</p>
    </article>
  </body>
</html>