<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Izvestna-folkpevica-s-emocionalno-otkrovenie-910455"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T21:46:00+00:00"/>
    <meta property="og:title" content="Известна фолкпевица с емоционално откровение"/>
    <meta property="og:description" content="Джина Стоева е една от най-нестандартните поп фолк изпълнителки през годините, но не само заради виз..."/>
  </head>
  <body>
    <article>
      <h1>Известна фолкпевица с емоционално откровение</h1>
      <address>
        <time datetime="2019-11-01T21:46:00+00:00">01 Nov 2019, 21:46</time>
      </address>
      <p>Джина Стоева е една от най-нестандартните поп фолк изпълнителки през годините, но не само заради визията, а и най-вече заради поведението си. Потвържденията за това са чести в ежедневието й, припомня Блиц. Красавицата съвсем не прилича на повечето си колежки, които преди участие, например, задължително посещават козметични студиа, фризьори, маникьористки и т.н., за да изглеждат перфектни. Вместо това Джина предпочита да отиде на църква.</p>
      <p>А причината е повече от емоционална - близо до населеното място, където бе участието й, се намира и вторият по големина храм във Видинската епархия, издигнат в чест на Успение Богородично. Историята му силно я впечатли...</p>
      <p>"В село Арчар намерих един прекрасно поддържан молитвен дом, съхраняващ вярата и духа на Българите. Помолих се най-вече за здраве за мен и дъщеря ми Ивая. Настръхнах, когато го отключвах, усещането е странно, но хубаво.</p>
      <p>Поверието е, че отключиш ли църква, си отключваш късмета. Дано да е така. Имам нужда от повече късмет, особено в личен план. Сега, когато видях какво щастие е да бъда майка, се надявам Господ да ме дари с още едно дете.</p>
      <p>Не съм намерила бащата и не го търся на всяка цена, но ще се радвам един ден да ми се случи", коментира Джина.</p>
    </article>
  </body>
</html>