<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619293/%D8%AD%D8%A7%D8%B4%DB%8C%D9%87%E2%80%8C%D9%87%D8%A7%DB%8C-%D8%AF%DB%8C%D8%AF%D8%A7%D8%B1-%D8%B0%D9%88%D8%A8%E2%80%8C%D8%A2%D9%87%D9%86-%D8%A7%D8%B5%D9%81%D9%87%D8%A7%D9%86-%D9%88-%D8%B4%D8%A7%D9%87%DB%8C%D9%86-%D8%B4%D9%87%D8%B1%D8%AF%D8%A7%D8%B1%DB%8C-%D8%A8%D9%88%D8%B4%D9%87%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T21:34:00+00:00"/>
    <meta property="og:title" content="حاشیه‌های دیدار ذوب‌آهن اصفهان و شاهین شهرداری بوشهر"/>
    <meta property="og:description" content="دیدار عصر جمعه تیم‌های فوتبال ذوب‌آهن اصفهان و شاهین شهرداری بوشهر با حاشیه‌هایی همراه بود."/>
  </head>
  <body>
    <article>
      <h1>حاشیه‌های دیدار ذوب‌آهن اصفهان و شاهین شهرداری بوشهر</h1>
      <address>
        <time datetime="2019-11-01T21:34:00+00:00">01 Nov 2019, 21:34</time>
      </address>
      <p>
        <i>دیدار عصر جمعه تیم‌های فوتبال ذوب‌آهن اصفهان و شاهین شهرداری بوشهر با حاشیه‌هایی همراه بود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دیدار تیم‌های ذوب‌آهن اصفهان و شاهین شهرداری بوشهر از ساعت 18 امروز در ورزشگاه فولادشهر اصفهان برگزار شد و تیم میزبان که در فصل جاری لیگ برتر تاکنون نتوانسته بود بردی را به‌دست آورد بعد از گذشت 9 هفته از رقابت‌های لیگ برتر، نخستین پیروزی خود را در مقابل شاهین شهرداری بوشهر کسب کرد تا به آینده امیدوار باشد.</p>
      <p>حدود یکهزار نفر از این دیدار را که پیش از این رایگان اعلام شده بود، استقبال کردند.</p>
      <figure>
        <img src="https://aftabnews.ir/files/fa/news/1398/8/10/353916_627.jpg"/>
      </figure>
      <p>قبل از آغاز دیدار بازیکنان ذوب‌آهن بنری به مناسبت هفته تکریم صلح جهانی با شعار "فوتبال زبان مشترک فرهنگ‌ها" در دست داشتند.</p>
      <p>این دیدار از شبکه استانی اصفهان و ورزش سیما به‌صورت مستقیم پخش شد.</p>
      <p>در دقیقه 20 بازی، علیرضا منصوریان سرمربی ذوب‌آهن به جایگاه عکاسان اعتراض کرد که ناظر بازی جایگاه مزبور را کمی عقب بُرد و تغییر داد.</p>
      <p>ذوب‌آهن اصفهان در این دیدار نخستین پیروزی خود را در فصل جاری لیگ برتر رقم زد.</p>
      <p>هواداران ذوب‌آهن در این دیدار از حضور معراج اسماعیلی دروازه‌بان تیم ملی امید که برای نخستین بار در درون دروازه سبزپوشان قرار داشت، استقبال کردند.</p>
      <p>در پایان این دیدار هواداران ذوب‌آهن به شدت بازیکنان تیم‌شان را تشویق کردند.</p>
      <p>ذوب‌آهن با این پیروزی هفت امتیازی شد و در رده چهاردهم لیگ برتر قرار گرفت و شاهین بوشهر با یک امتیاز در قعر جدول این رقابت‌ها قرار دارد.</p>
    </article>
  </body>
</html>