<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/u_rivnomu_pyanyy_vodiy_zbyv_dvoh_politseskyh_1681979"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T21:45:00+00:00"/>
    <meta property="og:title" content="​У Рівному п'яний водій збив двох поліцейських"/>
    <meta property="og:description" content="У місті Рівному нетверезий чоловік вчинив наїзд на службовий автомобіль, в якому перебували патрульні поліцейські."/>
  </head>
  <body>
    <article>
      <h1>​У Рівному п'яний водій збив двох поліцейських</h1>
      <address>
        <time datetime="2019-11-01T21:45:00+00:00">01 Nov 2019, 21:45</time>
      </address>
      <p>
        <b>У місті Рівному нетверезий чоловік вчинив наїзд на службовий автомобіль, в якому перебували патрульні поліцейські.</b>
      </p>
      <p>Про це повідомляє  на <a href="https://www.facebook.com/Bilosh/posts/10218647084560838">своїй сторінці</a> у Facebook заступник начальника Департаменту патрульної поліції Олексій Білошицький.</p>
      <p>"Денна зміна, яка не віщувала жодної біди. Екіпаж заступає на патрулювання з трукамом – контроль швидкісного режиму. На вулиці Київській вони зупиняють водія-порушника. Далі – звичайне оформлення адмінматеріалів. Службове авто стоїть згідно з ПДР, з увімкненими проблисковими маячками, які видно далеко і вони, мабуть, так засліпили, судячи з усього, дуже нетверезого водія, який, нічого не тямлячи, на повній швидкості влітає в службовий автомобіль, в якому якраз знаходилися патрульні", - написав Білошицький.</p>
      <p>Відомо, що обох потерпілих співробітників поліції шпиталізували із попередніми діагнозами закрита черепно-мозкова травма, окрім цього, у патрульної діагностували ще забій шийного відділу хребта. Наразі вони проходять обстеження та отримують кваліфіковану допомогу. </p>
      <p>Як зазначається, водій Volkswagen Passat, який скоїв ДТП і мав явні ознаки алкогольного сп'яніння, теж отримав травми. Його шпиталізували до медичного закладу, де наразі він проходить відповідне обстеження, щоб встановити рівень алкоголю в крові.</p>
      <p>Нагадаємо, у Броварському районі на Київщині водій напідпитку <a href="https://zik.ua/news/2019/11/01/na_kyivshchyni_pyanyy_vodiy_naihav_na_vagitnu_zhinku_y_namagavsya_vtekty_1681643">наїхав на вагітну жінку </a>і намагався зникнути з місця ДТП. </p>
      <p>
        <b>
          <i>Читайте більше новин на тему: <a href="https://zik.ua/tag/dtp">ДТП</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/30/u_kyievi_na_teremkah_v_dtp_potrapyly_3_legkovyka_postrazhdala_divchyna_1679383"/>
        <a href="https://zik.ua/news/2019/10/23/v_odesi_ctalasya_masshtabna_dtp_zitknulysya_vidrazu_shist_mashyn_ie_1674487"/>
        <a href="https://zik.ua/news/2019/10/22/dtp_u_kyievi_divchyna_vletila_u_vidbiynyk_i_rozpyvala_alkogol_pry_1673341"/>
        <a href="https://zik.ua/news/2019/09/26/u_patrulniy_politsii_pislya_nyzky_zhahlyvyh_dtp_planuyut_pidvyshchyty_shtrafy__1655133"/>
      </related>
    </article>
  </body>
</html>