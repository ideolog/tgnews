<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/khorr-po-pernishki-prokuror-spasyava-kucheta-ot-dom-na-uzhasite-snimki_news706787.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T21:50:00+00:00"/>
    <meta property="og:title" content="Хорър по пернишки: Прокурор спасява кучета от „дом на ужасите” СНИМКИ"/>
    <meta property="og:description" content="Стопанката заключена за 30 дни в психиатрията, след като станала агресивна и гонела с ножове децата около блока"/>
  </head>
  <body>
    <article>
      <h1>Хорър по пернишки: Прокурор спасява кучета от „дом на ужасите” СНИМКИ</h1>
      <h2>Стопанката заключена за 30 дни в психиатрията, след като станала агресивна и гонела с ножове децата около блока</h2>
      <address>
        <time datetime="2019-11-01T21:50:00+00:00">01 Nov 2019, 21:50</time>
      </address>
      <p>https://blitz.bg/obshtestvo/khorr-po-pernishki-prokuror-spasyava-kucheta-ot-dom-na-uzhasite-snimki_news706787.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572636165-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572636165-2.jpg"/>
        </figure>
      </slideshow>
      <p>
        <b>Кучета бяха принудително изведени от апартамент  от общински служители на приюта в Перник. Клипове за извеждането им и поставянето им в клетки, за да бъдат транспортирани до приюта, се разпространиха в социалните мрежи.</b>
      </p>
      <figure>
        <img src="https://static.blitz.bg/documents/thumbnails/520/201911/1572636165-2.jpg"/>
      </figure>
      <p>Извеждането е станало на 30-ти ноември от блок 1 на ул. Лом кв. Изток. От Общинския приют в Перник съобщиха, че кучетата са били в риск и за това са изведени и настанени в приюта. Някои от общо петте кучета са били несоциални, а други – със здравословни проблеми. Към момента вече са прегледани, обезпаразитени, нахранени. Ще бъдат лекувани, кастрирани, чипирани, ваксинирани против Бяс. Нуждаят се от дом, съобщи „За Перник”. <br/><br/><br/>Според запознати кучетата са гледани от жена, която в момента е настанена в психиатрия. Брат й също имал психични проблеми. Перничани разказват, че преди пет дни същият е пребил и пробол едното куче и го е изхвърлил пред блока. То се е мъчило цяла нощ и на сутринта е починало.</p>
      <p>Останалите четирикраки обитатели на апартамента на ужасите са били връзвани със сезал и малтретирани, държани са гладни, разказва Марияна Николова във фейсбук групата „Видяно в Перник“.</p>
      <figure>
        <img src="https://lupa.bg/f/news/b/29/36b0e92933f080e4900d0a1d08cef333.jpeg"/>
      </figure>
      <p>„Опитахме се да вземем кучетата с полиция, но не можахме. Обещаха да ги изземат с прокуратура и с приюта. Така и са направили“, казва още Марияна. <br/><br/>„Целият блок подава жалби от много години. Това разбрах преди седмица от домоуправителката. Но в тези жалби не се споменават кучетата, а само тормоза и мръсотията, които търпят 23 семейства там.<br/><br/>Хората споделиха, че Румяна е затворена за 30 дни в психиатрията, след като е станала агресивна и е гонела с ножове децата им около блока“, споделя по случая природозащитничката Аделина Александрова.</p>
      <p>Малко по-късно от общинския приют съобщиха:</p>
      <p>„Кученцата, иззети от дома в кв. Изток с всеки изминал ден се чувстват по-спокойни и сигурни, все повече се доверяват на хората, които ги обгрижват. Получават внимание, грижи, медикаменти. Малкото бонбонче получи първата си ваксина и вече има осиновител.</p>
    </article>
  </body>
</html>