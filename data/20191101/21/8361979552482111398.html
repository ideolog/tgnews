<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/zagroza-idil-zberigayetsya-zvit-derzhdepu-ssha-50051217.html"/>
    <meta property="og:site_name" content="НВ"/>
    <meta property="article:published_time" content="2019-11-01T21:14:00+00:00"/>
    <meta property="og:title" content="ІДІЛ зберегла присутність по всьому світу, попри поразку у Сирії - Держдеп"/>
    <meta property="og:description" content="Терористична організація Ісламська держава зберегла свою присутність по всьому світу завдяки розгалуженим мережним структурам і осередкам."/>
  </head>
  <body>
    <article>
      <h1>ІДІЛ зберегла присутність по всьому світу, попри поразку у Сирії - Держдеп</h1>
      <h2>Терористична організація Ісламська держава зберегла свою присутність по всьому світу завдяки розгалуженим мережним структурам і осередкам.</h2>
      <address>
        <time datetime="2019-11-01T21:14:00+00:00">01 Nov 2019, 21:14</time>
      </address>
      <p>Про це йдеться в щорічному звіті Державного департаменту США щодо боротьби з тероризмом, передає <a href="https://www.reuters.com/article/us-usa-security-extremists/islamic-states-presence-evolved-worldwide-despite-syria-defeat-u-s-state-department-idUSKBN1XB4QY?il=0">Reuters.</a></p>
      <p>«Попри те що ІДІЛ втратила майже всю свою фізичну територію, угруповання довело свою здатність адаптуватися, особливо щодо зусиль, спрямованих на те, щоб надихати або керувати послідовниками через інтернет», - заявив координатор Держдепартаменту США з боротьби з тероризмом Натан Сейлс.</p>
      <p>За його словами, переможені під час військових дій в Сирії та Іраку бойовики ІДІЛ «відправилися в треті країни, де створюють нові загрози».</p>
      <p>У 2014 році Ісламська держава оголосила так званий халіфат на великих територіях Іраку і Сирії. У 2017 році ІДІЛ почала стрімко втрачати раніше захоплені території на Близькому Сході.</p>
      <p>На початку 2019 року президент США Дональд Трамп оголосив про <a href="https://nv.ua/ukr/world/countries/islamska-derzhava-vtratila-100-svogo-halifatu-tramp-50012414.html">повну перемогу над бойовиками ІДІЛ в Сирії.</a></p>
      <p>27 жовтня <a href="https://nv.ua/ukr/world/countries/amerikanski-viyskovi-likviduvali-lidera-id-al-bagdadi-novini-ssha-50050041.html">США ліквідували ватажка ІДІЛ Абу Бакра аль-Багдаді.</a></p>
      <p><a href="https://nv.ua/ukr/world/countries/ostanki-al-bagdadi-pohovali-v-mori-novini-svitu-50050307.html">Останки аль-Багдаді були поховані в морі</a>.</p>
      <p>Через чотири дні <a href="https://nv.ua/ukr/world/countries/id-oficiyno-pidtverdila-smert-svogo-vatazhka-abu-bakra-al-bagdadi-50050933.html">терористи підтвердили смерть свого лідера.</a> Наступником аль-Багдаді став такий собі Абу Ібрагім Аль-Хашимі Аль-Курейші.</p>
    </article>
  </body>
</html>