<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/beto-orourke-dropper-ut-av-presidentkampen/71775401"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T21:55:04+00:00"/>
    <meta property="og:title" content="Beto O'Rourke dropper ut av presidentkampen"/>
    <meta property="og:description" content="Demokratenes Texas-kandidat Beto O’Rourke kunngjør at han trekker seg fra den amerikanske presidentkampen. Det skriver The New York Times."/>
  </head>
  <body>
    <article>
      <h1>Beto O'Rourke dropper ut av presidentkampen</h1>
      <address><time datetime="2019-11-01T21:55:04+00:00">01 Nov 2019, 21:55</time> by <a rel="author">Kristian Tvedt</a></address>
      <p>Demokratenes Texas-kandidat Beto O’Rourke kunngjør at han trekker seg fra den amerikanske presidentkampen. Det skriver <a href="https://www.nytimes.com/2019/11/01/us/politics/beto-orourke-drops-out.html">The New York Times</a>.</p>
      <p>
        <b>O'Rourke har vært omtalt som Demokratenes «wonderboy», men har ikke klart å beholde momentumet han hadde da han stilte til valg til Senatet, overhuset i den amerikanske Kongressen, i 2018 - et valg han forøvrig tapte.</b>
      </p>
      <p>Han vil heller ikke stille til Senatsvalg i 2020.</p>
      <p>Valgkamp-apparatet til O'Rourke har vært hardt presset finansielt, og rådgiverne konkuderte med at en fortsettelse på presidentkampen ville bety kraftige lønnskutt for staben - pengene måtte gått til reklame og andre utgifter for å konkurrere i primærvalget og høringer.</p>
      <p>Da O'Rourke startet valgkampen sin i mars, rant pengene inn - seks millioner dollar på den første dagen alene. Men pengestrømmen havarerte nesten umiddelbart.</p>
      <p>To av kjernesakene hans har vært strengere våpenlover og høyere ambisjoner for å omstille den amerikanske økonomien til fornybar energi.</p>
      <p>- Jeg kommer til å tjene landet på en annen måte enn som presidentkandidat, skrev han i en epost til støttebasen sin, hvor han kunngjorde at han trakk kandidaturet.</p>
      <p>Selv om O'Rourke var populær i mellomvalget i november i fjor, hvor han ga Republikanernes kandidat hard konkurranse i en stat som er nærmest umulig å vinne for Demokratene, har han vært svakere i presidentkampen.</p>
      <p>
        <i>Saken oppdateres.</i>
      </p>
    </article>
  </body>
</html>