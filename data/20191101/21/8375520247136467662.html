<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rezonansna-smert-shkolyara-kerivnika-policiji-priluk-vidstoronili-637124.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T21:42:01+00:00"/>
    <meta property="og:title" content="Резонансна смерть школяра: керівника поліції Прилук відсторонили"/>
    <meta property="og:description" content="За наказом голови Національної поліції начальника Прилуцького відділу поліції відсторонено від виконання службових обов‘язків"/>
  </head>
  <body>
    <article>
      <h1>Резонансна смерть школяра: керівника поліції Прилук відсторонили</h1>
      <address>
        <time datetime="2019-11-01T21:42:01+00:00">01 Nov 2019, 21:42</time>
      </address>
      <h4>За наказом голови Національної поліції начальника Прилуцького відділу поліції відсторонено від виконання службових обов‘язків</h4>
      <p>Розслідуванням смерті 14-річного хлопця, знайденого на залізничній колії у Прилуках, займатиметься Головне слідче управління Національної поліції.</p>
      <p>Як повідомляється на сайті <a href="https://www.npu.gov.ua/news/Informacziya/rozsliduvannyam-smerti-pidlitka-znajdenogo-na-zaliznichnix-koliyax-u-prilukax-zajmatimetsya-golovne-slidche-upravlinnya-naczpolicziji-Igor-klimenko/">Нацполіції</a>, окрім того, керівника місцевої поліції відсторонено від виконання службових обов’язків.</p>
      <p>«Максимально об‘єктивне розслідування причин і обставин трагічної смерті хлопця - таке завдання я поставим кращим слідчим центрального апарату. Тож завтра усі матеріали кримінального провадження будуть передані до Головного слідчого управління, де їх вивченням займеться група досвідчених слідчих і оперативників», - зазначив очільник Нацполіції Ігор Клименко.</p>
      <p>Зазначається, що за наказом голови Національної поліції начальника Прилуцького відділу поліції відсторонено від виконання службових обов‘язків.</p>
      <p>Нагадаємо, у п’ятницю <a href="https://glavcom.ua/country/criminal/zhiteli-priluk-drugiy-den-shturmuyut-policiyu-vimagayut-rozsliduvati-zagadkovu-smert-pidlitka-637099.html">жителі Прилук другий день штурмували поліцію</a>, вимагаючи розслідувати загадкову смерть підлітка. Обурені містяни палали під відділком поліції шини.</p>
      <p>Раніше сектор комунікації ГУНП повідомляв, що 14-річний підліток переходив залізничну колію у невстановленому місці й загинув під колесами потяга сполученням «Ніжин – Гребінка». Кримінальне провадження відкрито за ч.3 ст.276 Кримінального кодексу України (порушення експлуатації залізничного транспорту, що спричинило загибель людей).</p>
      <p>Батько Дениса не погодився з висновком поліції. Він переконаний, що його сина вбили й після того поклали на колії. Те, що хлопчина лежав там скручений бубликом, був уже холодний і весь у синцях, розповів машиніст, який витягував Дениса з-під потяга.</p>
      <p>Крім того, батько провів власне розслідування і знайшов кров далеко від місця, де нібито загинув його син. Зараз батьки та їхній адвокат вимагають проведення повторної експертизи.</p>
      <related>
        <a href="https://glavcom.ua/news/kiva-znovu-namagajetsya-potrapiti-do-sludchoji-komisiji-u-spravi-gandzyuk-aktivisti-637071.html"/>
        <a href="https://glavcom.ua/news/batko-oprilyudniv-ostannje-foto-katerini-gandzyuk--636922.html"/>
        <a href="https://glavcom.ua/world/observe/grabizhniki-pid-chas-perestrilki-vbili-kolishnogo-mera-rosiyskogo-mista-636887.html"/>
      </related>
    </article>
  </body>
</html>