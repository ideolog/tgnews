<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/na_ternopilshchyni_vodiya_avtokrana_oshtrafuvaly_na_170_tysyach_gryven_1681977"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T21:56:00+00:00"/>
    <meta property="og:title" content="На Тернопільщині водія автокрана оштрафували на 170 тисяч гривень"/>
    <meta property="og:description" content="На Тернопільщині патрульні поліцейські оштрафували водія більш ніж на 170 тисяч гривень (близько 6 тисяч євро) за проїзд габаритним будівельним краном Liebherr LTM вагою понад 72 тонни."/>
  </head>
  <body>
    <article>
      <h1>На Тернопільщині водія автокрана оштрафували на 170 тисяч гривень</h1>
      <address>
        <time datetime="2019-11-01T21:56:00+00:00">01 Nov 2019, 21:56</time>
      </address>
      <p>
        <b>На Тернопільщині патрульні поліцейські оштрафували водія більш ніж на 170 тисяч гривень (близько 6 тисяч євро) за проїзд габаритним будівельним краном Liebherr LTM вагою понад 72 тонни.</b>
      </p>
      <p>Про це повідомляє пресслужба патрульної поліції Тернопільської області у <a href="https://www.facebook.com/ternopilpolice/">Facebook</a>.</p>
      <p>Зазначається, що сьогодні вночі, патрулюючи автодорогу М-12 (Стрий-Знам'янка), інспектори побачили важковаговий транспортний засіб, який рухався з порушенням Правил дорожнього руху, і відразу ж зупинили його.</p>
      <p>"Спілкуючись з 29-річним водієм Liebherr LTM, громадянином України, з'ясувалося, що чоловік прямує з Польщі в Одесу, але ніяких відповідних дозвільних документів на перевезення великогабаритного вантажу, які визначені ПДР і законами України, у нього не було. Крім того, виявилося, що вага автомобіля становила більше 72 тонн", – сказано в повідомленні.</p>
      <p>За вчинене правопорушення патрульні винесли щодо водія постанову за статтею про порушення правил перевезення небезпечних вантажів і правил проїзду великогабаритних і великовагових транспортних засобів автомобільними дорогами, вулицями і залізничними переїздами (ст. 132-1 КУпАП).</p>
      <p>Патрульні заборонили подальший рух автомобіля.</p>
      <p><a href="https://zik.ua/news/2019/09/25/vid_sogodnishnogo_dnya_zrostayut_shtrafy_za_perevantazheni_fury_1654025">Нагадаємо,</a> 25 вересня 2019 року в Україні набув чинності законопроєкт, який передбачає збільшення штрафів за порушення вимог габаритно-вагового контролю. </p>
      <related>
        <h4>читайте також</h4>
        <a href="https://zik.ua/news/2019/10/30/na_ternopilshchyni_cholovik_vykrav_avto_shvydkoi_dopomogy_shchob_doihaty_dodomu_1679975"/>
        <a href="https://zik.ua/news/2019/10/26/na_dnipropetrovshchyni_uvyaznenyy_ubyv_konvoira_pid_chas_transportuvannya_1676961"/>
        <a href="https://zik.ua/news/2019/10/21/v_ukraini_za_ostanni_9_misyatsiv_zafiksovano_55_vypadkiv_fizychnoi_agresii_shchodo_1672583"/>
        <a href="https://zik.ua/news/2018/08/23/ternopilski_patrulni_oshtrafuvaly_178_vodiiv_za_rozmovy_po_mobilnomu_1392255"/>
      </related>
    </article>
  </body>
</html>