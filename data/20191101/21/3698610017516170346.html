<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/mzs-viklikalo-posla-franciyi-cherez-slova-makrona-328228_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T21:11:00+00:00"/>
    <meta property="og:title" content="МЗС викликало посла Франції через слова Макрона"/>
    <meta property="og:description" content="У МЗС пояснили, що слова президента Франції були висмикнуті з контексту."/>
  </head>
  <body>
    <article>
      <h1>МЗС викликало посла Франції через слова Макрона</h1>
      <h2>У МЗС пояснили, що слова президента Франції були висмикнуті з контексту.</h2>
      <address>
        <time datetime="2019-11-01T21:11:00+00:00">01 Nov 2019, 21:11</time>
      </address>
      <p>У МЗС був запрошений посол Франції в Україні для надання роз'яснень щодо <b><a href="https://dt.ua/WORLD/makron-nazvav-ukrayinciv-u-franciyi-nelegalnimi-bandami-328104_.html">висловлювань президента Франції Еммануеля Макрона</a></b> про українців. Про це йдеться у коментарі речника МЗС Катерини Зеленко щодо певних висловлювань Президента Франції.</p>
      <p>"У зв'язку з появою повідомлень у ЗМІ про слова, які приписують президенту Франції Е. Макрону, в МЗС був запрошений посол Франції в Україні для надання пояснень. Посол Франції зазначив, що претензій до громадян України, які подорожують Францією, у французької сторони немає. Отже, слова Е. Макрона, що стосуються проблематики міграції та законного працевлаштування, були висмикнуті з контексту", - йдеться в коментарі прес-секретаря.</p>
      <p>У МЗС підкреслили, що сторони підтвердили, що між Києвом і Парижем існує повне розуміння і співпраця в реалізації домовленостей про пересування громадян обох країн.</p>
      <p>Як повідомлялося, президент Франції Еммануель Макрон дав інтерв'ю правому журналу Valeurs Actuelles, вживши під час розмови фразу <b><a href="https://dt.ua/WORLD/makron-nazvav-ukrayinciv-u-franciyi-nelegalnimi-bandami-328104_.html">"нелегальні українські або болгарські банди"</a></b>.</p>
      <p>Раніше, <b><a href="https://dt.ua/WORLD/bez-rosiyi-yevropa-znikne-sankciyi-ne-v-nashih-interesah-makron-321844_.html">Макрон говорив про те, що Європа "зникне",</a></b> якщо їй не вдасться переглянути стратегію відносин з РФ.</p>
      <p>"Ми не можемо відновити Європу без відновлення зв'язку з Росією, інакше Росія стане ближче до інших держав", — сказав Макрон.</p>
      <p>Президент Франції також заявляв про повну підтримку повернення російської делегації в Парламентській асамблеї Ради Європи.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>