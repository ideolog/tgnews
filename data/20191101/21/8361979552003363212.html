<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/inozemec-namagavsya-vivezti-ukrajinok-u-seksualne-rabstvo-do-shveycariji-novini-ukrajini-50051214.html"/>
    <meta property="og:site_name" content="НВ"/>
    <meta property="article:published_time" content="2019-11-01T21:05:00+00:00"/>
    <meta property="og:title" content="На Донбасі спіймали іноземця, який намагався вивезти українок в сексуальне рабство до Швейцарії"/>
    <meta property="og:description" content="У Маріуполі співробітники поліції затримали громадянина Туреччини, який намагався вивезти двох мешканок міста до Швейцарії в сексуальне рабство."/>
  </head>
  <body>
    <article>
      <h1>На Донбасі спіймали іноземця, який намагався вивезти українок в сексуальне рабство до Швейцарії</h1>
      <h2>У Маріуполі співробітники поліції затримали громадянина Туреччини, який намагався вивезти двох мешканок міста до Швейцарії в сексуальне рабство.</h2>
      <address>
        <time datetime="2019-11-01T21:05:00+00:00">01 Nov 2019, 21:05</time>
      </address>
      <p>Про це повідомили в обласній поліції та прокуратурі.</p>
      <p>45-річний турок був затриманий співробітниками управління по боротьбі з торгівлею людьми.</p>
      <p>За інформацією слідства, 27-річна жінка, яка перебувала в складному соціальному становищі, за порадою подруги познайомилася в соціальній мережі з зазначеним чоловіком, який проживав у місті Піннеберг.</p>
      <p>Зловмисник пообіцяв їй заробіток у тисячу євро в тиждень за надання інтимних послуг, гідні умови проживання в Швейцарії. Також він запропонував жінці додатковий заробіток, якщо вона знайде ще дівчат для вербування. В Україну іноземець прибув зі спільником з Німеччини, який погодився відвезти жінок до Швейцарії.</p>
      <p>Після згоди двох «робітниць» зловмисник планував вивезти їх з України, проте при виїзді з Маріуполя вони були затримані поліцейськими.</p>
      <p>Поліція вирішує питання про повідомленні громадянину Туреччини про підозру за ч. 2 ст. 149 (Торгівля людьми) Кримінального кодексу. Максимальне покарання — від 5 до 12 років позбавлення волі з конфіскацією майна або без такої.</p>
    </article>
  </body>
</html>