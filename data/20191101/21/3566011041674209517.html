<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543938.html/%D8%A7%D8%B9%D8%B2%D8%A7%D9%85----%D9%86%D9%81%D8%B1-%D8%A7%D8%B2-%D8%A7%D8%A6%D9%85%D9%87-%D8%AC%D9%85%D8%A7%D8%B9%D8%A7%D8%AA-%D8%A7%D9%87%D9%84-%D8%B3%D9%86%D8%AA-%D8%A8%D9%87-%D9%85%D8%B4%D9%87%D8%AF-%D9%85%D9%82%D8%AF%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T21:09:00+00:00"/>
    <meta property="og:title" content="اعزام ۶۰ نفر از ائمه جماعات اهل سنت به مشهد مقدس"/>
    <meta property="og:description" content="معاون فرهنگی سپاه حضرت نبی اکرم(ص) استان کرمانشاه گفت: ۶۰ نفر از ائمه جماعات اهل سنت به مشهد مقدس اعزام شدند."/>
  </head>
  <body>
    <article>
      <h1>اعزام ۶۰ نفر از ائمه جماعات اهل سنت به مشهد مقدس</h1>
      <h2>معاون فرهنگی سپاه حضرت نبی اکرم(ص) کرمانشاه مطرح کرد:</h2>
      <address>
        <time datetime="2019-11-01T21:09:00+00:00">01 Nov 2019, 21:09</time>
      </address>
      <p>معاون فرهنگی سپاه حضرت نبی اکرم(ص) استان کرمانشاه گفت: ۶۰ نفر از ائمه جماعات اهل سنت به مشهد مقدس اعزام شدند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mersadnews.ir/news/386368/%D8%A7%D8%B9%D8%B2%D8%A7%D9%85-%DB%B6%DB%B0-%D9%86%D9%81%D8%B1-%D8%A7%D8%B2-%D8%A7%D8%A6%D9%85%D9%87-%D8%AC%D9%85%D8%A7%D8%B9%D8%A7%D8%AA-%D8%A7%D9%87%D9%84-%D8%B3%D9%86%D8%AA-%D8%A8%D9%87-%D9%85%D8%B4%D9%87%D8%AF-%D9%85%D9%82%D8%AF%D8%B3">شبکه اطلاع رسانی مرصاد</a> ، بهرام میرزاییاظهار داشت: سپاه حضرت نبی اکرم(ص) استان کرمانشاه هرساله نسبت به اعزام ائمه جماعات اهل تسنن و جمعی از ماموستاها به سفرهای زیارتی نظیر قم و مشهد و راهیان نور اقدام کرده است.</p>
      <p>وی با تاکید بر اینکه اعزام اقشار مختلف اهل تسنن به سفرهای قم و مشهد همواره در دستور کار قرار داشته است، افزود: امسال نیز در آستانه هفته وحدت از ۶۰ نفر از ائمه جماعات اهل سنت برای اعزام به مشهد مقدس ثبت نام به عمل آمده است.</p>
      <p>معاون فرهنگی سپاه حضرت نبی اکرم(ص) استان کرمانشاه بیان کرد: این اعزام طی امروز انجام و به مدت ۶ روز برنامه ریزی شده است.</p>
      <p>وی با بیان اینکه اعزام به سفر مشهد مقدس همواره مورد استقبال اهل تسنن بوده است، افزود: ائمه جماعات و فعالین بسیجی منطقه اورامانات در قالب یک کاروان با دو دستگاه اتوبوس به مشهد مقدس اعزام شدند.</p>
      <p>این مسئول تصریح کرد: در طول هفته وحدت برنامه های مختلفی برای اقشار مختلف برنامه ریزی شده که بخش زیادی مربوط به ائمه جماعات شیعه و سنی است.</p>
      <p> </p>
      <p>انتهای پیام/</p>
    </article>
  </body>
</html>