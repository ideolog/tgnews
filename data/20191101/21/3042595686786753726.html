<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/konradsen-ferdigspilt-for-sesongen/71775414"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T21:40:16+00:00"/>
    <meta property="og:title" content="Konradsen ferdigspilt for sesongen"/>
    <meta property="og:description" content="Rosenborg-spiller Anders Konradsen skal operere akillesen i begge beina tirsdag. Midtbanespilleren håper å være tilbake om tre måneder."/>
  </head>
  <body>
    <article>
      <h1>Konradsen ferdigspilt for sesongen</h1>
      <h2>Rosenborg-spiller Anders Konradsen skal operere akillesen i begge beina tirsdag. Midtbanespilleren håper å være tilbake om tre måneder.</h2>
      <address><time datetime="2019-11-01T21:40:16+00:00">01 Nov 2019, 21:40</time> by <a rel="author">NTB I</a></address>
      <p>Det forteller 29-åringen til <a href="https://www.adressa.no/100Sport/fotball/Ny-RBK-nedtur-Sesongen-over-for-sommerens-store-spiller-282140b.html">Adresseavisen</a>.</p>
      <p>Midtbanespilleren var en snau halvtime på banen da Rosenborg spilte 3-3 borte mot Strømsgodset fredag kveld. Det var det siste man får se av Konradsen på banen på en stund.</p>
      <p>
        <b>- Jeg drar til Oslo og opereres tirsdag. Målet er å være tilbake i løpet av tre måneder, sier han til avisen.</b>
      </p>
      <p>Konradsen var blant de mest fremtredende da Rosenborg imponerte i kvalifiseringen i Europa i sommer. Siden har det gått tyngre. Akillesproblemene har ødelagt for ham.</p>
      <p>- Det har vært tøft å gå slik det har vært nå. Det preger treningen, det preger kamper og prestasjoner. Det preger deg mentalt, sier han til Adresseavisen.</p>
    </article>
  </body>
</html>