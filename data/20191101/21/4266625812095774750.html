<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/klychko_napysav_zayavu_do_politsii_na_bogdana_shchodo_samopravstva__zmi_1681961"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T21:06:00+00:00"/>
    <meta property="og:title" content="Кличко написав заяву в поліцію щодо &quot;самоправства&quot; Богдана, - ЗМІ"/>
    <meta property="og:description" content="Мер Києва Віталій Кличко написав заяву до Національної поліції, де просить відкрити кримінальне провадження щодо «самоправства» голови Офісу президента Андрія Богдана."/>
  </head>
  <body>
    <article>
      <h1>Кличко написав заяву в поліцію щодо "самоправства" Богдана, - ЗМІ</h1>
      <address>
        <time datetime="2019-11-01T21:06:00+00:00">01 Nov 2019, 21:06</time>
      </address>
      <p>
        <b>Мер Києва Віталій Кличко написав заяву до Національної поліції, де просить відкрити кримінальне провадження щодо «самоправства» голови Офісу президента Андрія Богдана.</b>
      </p>
      <p>Про це повідомляє <a href="https://www.radiosvoboda.org/a/news-schemes-klychko-vs-bohdan/30219304.html">Радіо Свобода</a>  з посиланням на заяву, що потрапила в їхнє розпорядження.</p>
      <p>Згідно із повідомленням, Віталій Кличко вважає, що Андрій Богдан вчинив кримінальне правопорушення, коли звернувся до уряду з листом щодо його звільнення. На думку мера,  такі дії не належать до посадових обов’язків Богдана як голови Офісу президента.</p>
      <p>"З урахуванням того, що керівник Офісу президента України не наділений повноваженням щодо ініціювання звільнення голови КМДА, однак, вчинив дії, направлені на усунення Кличка В. В. з посади голови КМДА, що свідчить про здійснення Богданом А. Й. самовільного та всупереч установленого порядку вчинення дій щодо звільнення Кличка В. В. із займаної посади", - вказано у заяві.</p>
      <p>Саме тому, Кличко просить правоохоронців внести відомості в Єдиний реєстр досудових розслідувань і розпочати розслідування "незаконних дій" Андрія Богдана.</p>
      <p>"Вважаю, що з огляду на вказані обставини дана заява містить достатньо фактів на підтвердження того, що в діях Керівника офісу президента А. Богдана міститься склад кримінального правопорушення, передбачений статтею 356 КК України (самоправство – ред.)", - зазначено в документі.</p>
      <p>Віталій Кличко підсумовує у заяві: "З урахувань того, що головою КМДА може бути лише Київський міський голова, який обирається на виборах до місцевого самоврядування, тобто згідно з установленим порядком, головою КМДА назначається особа, яка обрана міським головою, а спонукання до звільнення голови з посади всупереч визначеним нормам є кримінальним провопорушенням". </p>
      <p>Нагадаємо, Окружний адміністративний суд міста Київ <a href="https://zik.ua/news/2019/10/21/sud_vidkryv_spravu_za_pozovom_klychka_do_bogdana_1672983">відкрив провадження</a> у справі за позовом Віталія Кличка до керівника Офісу Президента України Андрія Богдана. </p>
      <related>
        <h4>читайте також</h4>
        <a href="https://zik.ua/news/2019/10/21/sud_vidkryv_spravu_za_pozovom_klychka_do_bogdana_1672983"/>
        <a href="https://zik.ua/news/2019/10/21/u_radi_yevropy_otsinyat_proiekt_rozdilennya_posad_mera_kyieva_i_golovy_kmda_1672827"/>
        <a href="https://zik.ua/news/2019/09/05/solontay_bytva_za_kyiv_yde_z_pereminnym_uspihom_1640293"/>
        <a href="https://zik.ua/news/2019/08/15/bogdan_nashkodyv_zelenskomu_koly_posvaryvsya_z_klychkom__sokolovska_1627089"/>
      </related>
    </article>
  </body>
</html>