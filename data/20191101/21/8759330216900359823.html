<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902012/stroompanne-aan-den-dreef-match-tussen-oud-heverlee-leuven-en-union-ligt-stil.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T21:45:00+00:00"/>
    <meta property="og:title" content="Topper tussen Oud-Heverlee Leuven en Union al voor de vierde keer stilgelegd"/>
    <meta property="og:description" content="Vrijdag staat in de Proximus League de topper tussen Oud-Heverlee Leuven en Union op het programma. Door technische problemen moest de match twee keer stilgelegd worden door een stroompanne."/>
  </head>
  <body>
    <article>
      <h1>Topper tussen Oud-Heverlee Leuven en Union al voor de vierde keer stilgelegd</h1>
      <address>
        <time datetime="2019-11-01T21:45:00+00:00">01 Nov 2019, 21:45</time>
      </address>
      <p>
        <b>Vrijdag staat in de Proximus League de topper tussen Oud-Heverlee Leuven en Union op het programma. Door technische problemen moest de match twee keer stilgelegd worden door een stroompanne.</b>
      </p>
      <p>De inzet aan Den Dreef was hoog. Beide ploegen maken immers nog kans om de eerste periodetitel in de Proximus League te winnen. Maar wie op veel doelpunten had gehoopt, kwam in Leuven bedrogen uit. Rusten deden we in de topper met 0-0.</p>
      <p>In het begin van de tweede helft viel er nog minder te zien, maar dan letterlijk. De stadionlichten kregen te maken met een stroompanne. Grote delen van het veld waren niet meer zichtbaar. De scheidsrechter kon niet anders dan de spelers tijdelijk terug naar binnensturen.</p>
      <figure>
        <iframe data-src="https://twitter.com/rhendryckx/status/1190368809871446016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/art_expert/status/1190367821525590016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/sterckxb/status/1190367422718599171?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Update</b>: de lichten in Leuven zijn al voor de derde keer uitgevallen. Op Twitter wordt het King Power Stadion op de korrel genomen.</p>
      <figure>
        <iframe data-src="https://twitter.com/de_wollef/status/1190372217374355456?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/JonaBenchorf/status/1190371380396736515?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/SvenSpoormakers/status/1190371202969350144?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/art_expert/status/1190371049168347136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Update</b>: We moeten met een nieuwe stand van zaken komen. Het licht in Leuven is voor de vierde keer uitgevallen. Een deel van het veld is niet meer zichbaar. Bij het schrijven van deze update heeft OHL nog drie minuten op het probleem op te lossen. In totaal mag een match slechts een halfuur stil hebben gelegen.</p>
      <p><b>Update</b>: Zoals verwacht is de match tussen Oud-Heverlee Leuven en Union definitief gestaakt. Door vier stroompannes lag de match langer dan een halfuur stil. Bij affluiten in de 54e minuut stond er 0-0 op het bord. De match moet nu voorkomen. Dan wordt beslist wat er met de uitslag gaat gebeuren. Als OHL kan aantonen dat het niet verantwoordelijk was voor de panne dan kan het een 5-0 nederlaag vermijden. De gestaakte match komt om een heel slecht moment, de strijd om de eerste periodetitel is immers in volle gang.</p>
      <figure>
        <iframe data-src="https://twitter.com/OHLeuven/status/1190376096161837056?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>