<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/media/article/2016220/the-voice-h-tragoudistria-pou-saginefse-to-kino-me-tin-erminia-tis.html"/>
    <meta property="og:site_name" content="News.gr"/>
    <meta property="article:published_time" content="2019-11-01T21:05:14+00:00"/>
    <meta property="og:title" content="The Voice: H τραγουδίστρια που σαγήνευσε το κοινό με την ερμηνεία της"/>
    <meta property="og:description" content="Η νεαρή κοπέλα αναφέρθηκε μίλησε στη σπάνια ασθένεια με την οποία γεννήθηκε"/>
  </head>
  <body>
    <article>
      <h1>The Voice: H τραγουδίστρια που σαγήνευσε το κοινό με την ερμηνεία της</h1>
      <address>
        <time datetime="2019-11-01T21:05:14+00:00">01 Nov 2019, 21:05</time>
      </address>
      <h3>Η νεαρή κοπέλα αναφέρθηκε μίλησε στη σπάνια ασθένεια με την οποία γεννήθηκε</h3>
      <p>Η νεαρή τραγουδίστρια ανέβηκε στη σκηνή του <a href="https://www.news.gr/tag/the-voice"><b>Voice</b></a> και με τη φωνή της μάγεψε το τηλεοπτικό κοινό ενώ έκανε την Έλενα Παπαρίζου να πατήσει το κουμπί για να γυρίσει και να την διεκδικήσει.</p>
      <p>Η 19χρονη Αμαλία Καναρέλη όμως, πριν «κερδίσει» με την ερμηνεία της, συγκίνησε με τα λόγια της για την σπάνια ασθένεια με την οποία γεννήθηκε.</p>
      <p>«Γεννήθηκα το 2000 με διπλή σχιστία, η οποία είναι μια μορφή δισπλασίας στο πρόσωπο. Οι γιατροί συμβούλεψαν τους γονείς μου να ξεκινήσω λογοθεραπεία αλλά και μουσική, τραγούδι για να με βοηθούσε στην ομιλία μου. Κάπως έτσι ξεκίνησε να είναι μια μορφή θεραπείας αλλά κατέληξε να είναι το πάθος μου» εξομολογήθηκε με χαμόγελο η 19χρονη Αιμιλία. «Θέλω να αποδείξω σε όλους πως όποιο πρόβλημα και αν αντιμετωπίσει κανείς στη ζωή του, αυτό δεν θα πρέπει να τον σταματήσει στο να κυνηγάει το όνειρο του».</p>
      <p>«Έλενα τι καλά που γύρισες! Την Αιμιλία, κάποια στιγμή στη ζωή μου, είχα τη χαρά να την γνωρίσω σε σεμινάρια που είχα κάνει σε ωδείο. Αγάπησε το τραγούδι και το θέατρο, μου στέλνει μηνύματα από το Λονδίνο. Είναι σε μια πολύ καλή σχολή όπου κάνει θέατρο, χορό, μουσική» είπε η Ελεονώρα Ζουγανέλη περιγράφοντας την γνωριμία της με την 19χρονη τραγουδίστρια και πρόσθεσε: «Έχω ταραχθεί και στεναχωρηθεί που δεν πάτησα το κουμπί και την είδα μπροστά μου».</p>
      <figure>
        <iframe src="https://www.youtube.com/embed/nHzwr9W8RzM" width="780" height="520" data-service="Youtube" scrolling="no"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/media/article/2006336/the-voice-o-pektis-pou-pire-revans-gia-tin-persini-tou-apotichia.html"/>
        <a href="https://www.news.gr/media/article/1995056/the-voice-o-adelfos-tou-konstantinou-christoforou-sti-skini.html"/>
        <a href="https://www.news.gr/media/article/1993819/the-voice-to-soou-tou-mouzouraki-sto-dialimma-tou-pechnidiou.html"/>
      </related>
    </article>
  </body>
</html>