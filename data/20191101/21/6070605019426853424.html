<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Adolescents-iCat-converteix-format-televisiu_0_2336766324.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T21:42:35+00:00"/>
    <meta property="og:title" content="‘Adolescents iCat’ es converteix en un format televisiu al 33"/>
    <meta property="og:description" content="Després d’un any d’èxit a la graella d’iCat i de dos mesos d’emissió a Catalunya Ràdio, el programa Adolescents.cat arriba al 33"/>
  </head>
  <body>
    <article>
      <h1>‘Adolescents iCat’ es converteix en un format televisiu al 33</h1>
      <h2>Després d’un any d’èxit a la graella d’iCat i de dos mesos d’emissió a Catalunya Ràdio, el programa Adolescents.cat arriba al 33</h2>
      <address>
        <time datetime="2019-11-01T21:42:35+00:00">01 Nov 2019, 21:42</time>
      </address>
      <p>Després d’un any d’èxit a la graella d’iCat i de dos mesos d’emissió a Catalunya Ràdio, amb 3.250.000 visualitzacions a YouTube, el programa <i>Adolescents iCat</i>, amb Roger Carandell, Juliana Canet i Joan Grivé al capdavant, arriba al 33. La versió televisiva del programa s’estrenarà a la segona cadena pública catalana avui i demà, a les 21.30, amb dues entrevistes: una al <i>youtuber</i> badaloní CdeCiencia, divulgador amb més d’un milió de seguidors, i una al cantant sevillà Beret, amb cançons que sumen milions de reproduccions a YouTube.</p>
      <p>L’equip, que inclou també Pol Gise, Long Li Xue, Marta Montaner, Bru Esteve i Miquel Castany, fa un seguiment diari de l’actualitat tot aprofundint en aquelles temàtiques que interessen més al seu <i>target</i>, que té una mitjana d’edat de 23 anys. El programa, tal com informen des de TV3, “és una combinació de continguts que va de l’entreteniment a la informació de servei, passant per l’educació i els valors”.</p>
    </article>
  </body>
</html>