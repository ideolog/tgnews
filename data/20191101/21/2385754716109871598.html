<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/595348/epivlithike-tou-apop-o-apollonas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T21:03:00+00:00"/>
    <meta property="og:title" content="Επιβλήθηκε του ΑΠΟΠ ο Απόλλωνας"/>
    <meta property="og:description" content="Ο Απόλλωνας ήταν ο νικητής στον πρώτο χρονικά αγώνα της 4ης αγωνιστικής όπου επικράτησε στο γήπεδο του με 81-55, του ΑΠΟΠ. Η ομάδα της Λεμεσού μπήκε από..."/>
  </head>
  <body>
    <article>
      <h1>Επιβλήθηκε του ΑΠΟΠ ο Απόλλωνας</h1>
      <address><time datetime="2019-11-01T21:03:00+00:00">01 Nov 2019, 21:03</time> by <a rel="author">Sigmalivesports</a></address>
      <p>Ο Απόλλωνας ήταν ο νικητής στον πρώτο χρονικά αγώνα της 4ης αγωνιστικής όπου επικράτησε στο γήπεδο του με 81-55, του ΑΠΟΠ. Η ομάδα της Λεμεσού μπήκε από νωρίς δυνατά στο παιχνίδι όπου κατάφερε να προηγηθεί και να διατηρήσει το προβάδισμα της μέχρι τέλους. Ως ο ACS MVP of the Game αναδείχθηκε ο Λίαμ Οράιλι με 19 πόντους (2 τρίποντα, 9 ριμπάουντ, 4 ασσίστ).<br/> <br/>Στα πρώτα στάδια του το παιχνίδι ήταν ισορροπημένο, με το σκορ στο 4’ να είναι στο 7-7, ενώ τρία λεπτά μετά ο Απόλλων με 14 σερί πόντους προηγήθηκε με 21-7. Το τέλος της περιόδου βρήκε τους γηπεδούχους να είναι μπροστά στο σκορ με 24-9. Στην συνέχεια και έως το 15:30 το σκορ πήγε στο 35-21, ενώ έπειτα ο ΑΠΟΠ κατάφερε να μειώσει σε 40-29 έως την ολοκλήρωση του ημιχρόνου.<br/> <br/>Μέχρι τα μέσα του τρίτου δεκαλέπτου οι γηπεδούχοι ήταν μπροστά στο σκορ με 53-37, ενώ με την λήξη του το σκορ πήγε στο 62-45. Χωρίς μεγάλες διαφορές συνεχίστηκε ο αγώνας και στην συνέχεια, όπου στο 35’ το συγκρότημα του Αντώνη Κωνσταντινίδη ήταν μπροστά στο σκορ με 69-50. Με την λήξη της αναμέτρησης η ομάδα της Λεμεσού επικράτησε με 81-55.<br/> <br/>ΤΑ ΔΕΚΑΛΕΠΤΑ: 24-9, 40-29, 62-45, 81-55<br/> <br/>Απόλλων (Αντώνης Κωνσταντινίδης)<br/> <br/>Ηλιάδης 10 (1), Ο΄Ράιλι 19 (2), Χάινς 14, Ντάγκλας 6 (2), Τζάξον 14 (2), Τομπάζος 6 (2), Ελευθερίου 7, Λίουις 5 (1), Γεωργίου, Ζντράβιτς<br/> <br/>ΑΠΟΠ (Μάρκος Ασωνίτης)<br/> <br/>Α. Δημητρίου, Μαλόουν 4, Στόβερ 12, Τόμας 14 (1), Χιλ 18 (3), Χ. Δημητρίου 2, Κωστή, Αγγελάκος 5.</p>
    </article>
  </body>
</html>