<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/ya_zavysla_nadovgo_lukash_rozsmishyla_studiyu_absurdnymy_pytannyamy_z_testiv_1681965"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T21:35:00+00:00"/>
    <meta property="og:title" content="«Я зависла надовго»: Лукаш розсмішила студію абсурдними питаннями з тестів для прокурорів"/>
    <meta property="og:description" content="Тести для прокурорів – це знущання та розправа над працівниками правоохоронних органів."/>
  </head>
  <body>
    <article>
      <h1>«Я зависла надовго»: Лукаш розсмішила студію абсурдними питаннями з тестів для прокурорів</h1>
      <address>
        <time datetime="2019-11-01T21:35:00+00:00">01 Nov 2019, 21:35</time>
      </address>
      <p>
        <b>Тести для прокурорів – це знущання та розправа над працівниками правоохоронних органів.</b>
      </p>
      <p>Про це під час ексклюзивного інтерв’ю в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявила колишня міністерка юстиції України Олена Лукаш.</p>
      <p>Гостя ток-шоу звернула увагу на переатестацію у прокуратурі, яка має кілька етапів, та заявила, що це є знущанням та розправою над працівниками правоохоронних органів.</p>
      <p>Так, один з етапів передбачає тестування за допомогою комп’ютера, загальна кількість питань у таких «комп’ютерних» тестах становить 6 тисяч. Олена Лукаш процитувала кілька питань, які її особливо «вразили».</p>
      <p>«Серед них такі питання, як: «Відповідно до вимог закону, судове рішення у кримінальному провадженні ухвалюється ким?» А й справді, ким же ухвалюється судове рішення? Може, піфією, оракулом, гладіолусом, місячним пилом?... 6 тисяч такої маячні!» – заявила Олена Лукаш та продовжила, що серед інших питань – хто присвоює звання поліцейським, для чого використовують службового коня тощо.</p>
      <figure>
        <iframe src="https://www.youtube.com/embed/ZgBooP763oU" width="640" height="360" data-service="Youtube" scrolling="no"/>
      </figure>
      <p>Вона зізналася, що просто «надовго зависла», коли читала окремі із запитань у тестах. Ексміністерка певна, що такі тести є знущанням та покликані «відсіяти» щонайменше третину працівників прокуратури.</p>
      <p>Як повідомляли, Олена Лукаш заявила, що діяльність генпрокурора Руслана Рябошапки призведе до <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951">колапсу роботи правоохоронної системи</a> вже у грудні. </p>
      <related>
        <h4>читайте також</h4>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/10/20/lukash_rozpovila_pro_novi_podrobytsi_u_spravi_sternenka_1672193"/>
        <a href="https://zik.ua/news/2019/10/17/lukash_prognozuie_rozval_rezonansnyh_sprav_ta_prypynennya_sprav_shchodo_1670481"/>
        <a href="https://zik.ua/news/2019/11/01/koboliev_pro_rishennya_rady_teper_maiemo_mozhlyvist_otrymaty_seryoznyy_argument_1681973"/>
      </related>
    </article>
  </body>
</html>