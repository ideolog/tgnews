<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/za-otgovornostta-kam-naukata-i-priznanieto-na-uchenicite.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T21:04:00+00:00"/>
    <meta property="og:title" content="За отговорността към науката и признанието на учениците"/>
    <meta property="og:description" content="Химията за децата в Първа английска езикова гимназия е интересна, любопитна и забавна благодарение на д-р Петя Петрова"/>
  </head>
  <body>
    <article>
      <h1>За отговорността към науката и признанието на учениците</h1>
      <h2>Химията за децата в Първа английска езикова гимназия е интересна, любопитна и забавна благодарение на д-р Петя Петрова</h2>
      <address><time datetime="2019-11-01T21:04:00+00:00">01 Nov 2019, 21:04</time> by <a rel="author" href="https://btvnovinite.bg/author/?author=2005170" target="_blank">Николета Хаджийска</a></address>
      <figure>
        <video src="https://vid.btv.bg/btvnews/2019/11/01/buditelyat_na_niki_1572629801-1.mp4"/>
      </figure>
      <p>Часът по химия е вълнуващ за учениците от Първа английска езикова гимназия. Това е време, в което химията за децата е интересна, любопитна и забавна благодарение на д-р Петя Петрова.</p>
      <p>Като малка, в света на науката, тя намерила своето призвание. Учи в Кралския технологичен институт в Стокхолм, преподава в БАН, а години по-късно в класната стая, сред децата, всеки ден намира смисъла.</p>
      <p>„Науката, освен моя живот, е сбъдната мечта и моето бъдеще, с което да покажа на децата, че има смисъл от знанието, от науката, за да бъдат добре развити и успешни в живота”, заяви гл ас. инж. Д-р Петя Петрова.</p>
      <p>За учениците нейното преподаване е ключът към отличните резултати.</p>
      <figure>
        <img src="https://img.bg.sof.cmestatic.com/media/images/640x/Nov2019/2112011980.jpg"/>
      </figure>
      <p>„Ако се започне с трудните термини, от които ни става лошо, нищо няма да научим, първо трябва практика”, каза Десислава Аврамова, ученичка в 1-ва ЕГ.</p>
      <p>"Аз играя ролята на живия телефон, който е в ръцете им, аз демонстрирам, за да покажа смисъла”, допълни д-р Петрова.</p>
      <p>На днешния празник на народните будители доктор Петрова не иска много – здраве, вдъхновение, късмет и в бъдеще. Защото и с малко, тя ще продължава да буди.</p>
    </article>
  </body>
</html>