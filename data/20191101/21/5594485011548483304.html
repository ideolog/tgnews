<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/dumite-na-makron-obikolikha-sveta-predpochitam-migranti-ot-afrika-pred-blgarski-bandi_news706785.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T21:00:00+00:00"/>
    <meta property="og:title" content="Думите на Макрон обиколиха света: Предпочитам мигранти от Африка пред български банди"/>
    <meta property="og:description" content="Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ"/>
  </head>
  <body>
    <article>
      <h1>Думите на Макрон обиколиха света: Предпочитам мигранти от Африка пред български банди</h1>
      <h2>Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ</h2>
      <address>
        <time datetime="2019-11-01T21:00:00+00:00">01 Nov 2019, 21:00</time>
      </address>
      <p>https://blitz.bg/svyat/dumite-na-makron-obikolikha-sveta-predpochitam-migranti-ot-afrika-pred-blgarski-bandi_news706785.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572633946-mttt.jpg"/>
      </figure>
      <p>
        <b>“Предпочитам легалните мигранти от Гвинея и Кот д'Ивоар пред нелегалните украински или български банди”, заяви френският президент Еманюел Макрон в интервю за крайнодясното списание “Вальор актюел”.</b>
      </p>
      <p>Макрон подчертава, че ще хвърли цялата си енергия срещу създаването на паралелни общества и срещу нелегалната миграция. Думите му, че предпочита легалните мигранти от Африка пред нелегалните български мрежи, вдигнаха голям шум и обиколиха редица издания в целия свят.<br/><br/>Френският президент има предвид квотите за легална икономическа миграция от африкански страни, които попълват нежелани и нископлатени работни места.</p>
      <p>Интервюто на Макрон се интерпретира като намигане към дясното и търсене на по-добро позициониране срещу Марин льо Пен за президентските избори през 2022 г., посочва агенция ДПА. Крайнодясната лидерка обяви, че отново ще участва във вота.</p>
      <p>Правителствени източници защитават интервюто пред крайнодясното списание с аргумента, че трябвало да се разговаря с всички французи през всички медии.</p>
      <p>Дебатът във Франция за миграцията и исляма се поднови заради разгорелия се отново спор около носенето на забрадките като религиозен символ.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>