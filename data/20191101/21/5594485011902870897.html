<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/stolitsa/shok-stroezh-poglna-aleya-v-kv-krstova-vada-v-sofiya-snimka_news706789.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T21:40:00+00:00"/>
    <meta property="og:title" content="Шок! Строеж погълна алея в кв. &quot;Кръстова вада&quot; в София СНИМКА"/>
    <meta property="og:description" content="Инцидентът е станал снощи, а хората са били посъветвани да напуснат домовете си"/>
  </head>
  <body>
    <article>
      <h1>Шок! Строеж погълна алея в кв. "Кръстова вада" в София СНИМКА</h1>
      <h2>Инцидентът е станал снощи, а хората са били посъветвани да напуснат домовете си</h2>
      <address>
        <time datetime="2019-11-01T21:40:00+00:00">01 Nov 2019, 21:40</time>
      </address>
      <p>https://blitz.bg/obshtestvo/stolitsa/shok-stroezh-poglna-aleya-v-kv-krstova-vada-v-sofiya-snimka_news706789.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572637004-sttt.jpg"/>
      </figure>
      <p>
        <b>Алея на жилищен комплекс се срути в столичния квартал „Кръстова вада”. Инцидентът е станал снощи, а хората са били посъветвани да напуснат домовете си, предаде bTV.</b>
      </p>
      <p>Ровът е обхванал няколко къщи в съседство, а собствениците им се притесняват да не бъдат повлечени и те.</p>
      <p>„Моят имот граничи с този строеж. Засегнат съм от случващото се тук. Моите притеснения са, че това срутване, което се случи снощи, може да се случи и на моята алея и да падне оградата, мазето, като не знам какви ще са последствията след това”, коментира Кирил Григоров, който е собственик на съседна сграда.</p>
      <p>Строителна грешка е причината за инцидента, обясняват от община „Триадица”. „Причината е абсолютно ясна, тя е плод на безхаберието и неспазването на строителните норми. Строено е, доколкото всички разбрахме, изключително бързо, т.е. без никакво укрепване са направили този изкоп”, посочи главен арх. Иван Шишков.</p>
      <p>Според архитекта на район „Триадица” се очаква от ДНСК да наложат санкции на строителната фирма.</p>
    </article>
  </body>
</html>