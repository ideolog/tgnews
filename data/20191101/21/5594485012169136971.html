<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dshcheryata-na-stoyanka-mutafova-s-izvnredni-novini-za-sstoyanieto-na-g-zha-stikhiyno-bedstvie_news706786.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T21:31:00+00:00"/>
    <meta property="og:title" content="Дъщерята на Стоянка Мутафова с извънредни новини за състоянието на г-жа Стихийно бедствие"/>
    <meta property="og:description" content="Майка ми е в тежко състояние и е вдигнала отново температура, разкрива Муки"/>
  </head>
  <body>
    <article>
      <h1>Дъщерята на Стоянка Мутафова с извънредни новини за състоянието на г-жа Стихийно бедствие</h1>
      <h2>Майка ми е в тежко състояние и е вдигнала отново температура, разкрива Муки</h2>
      <address>
        <time datetime="2019-11-01T21:31:00+00:00">01 Nov 2019, 21:31</time>
      </address>
      <p>https://blitz.bg/obshtestvo/dshcheryata-na-stoyanka-mutafova-s-izvnredni-novini-za-sstoyanieto-na-g-zha-stikhiyno-bedstvie_news706786.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572635467-1.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572635541-2.jpg"/>
        </figure>
      </slideshow>
      <figure>
        <img src="https://static.blitz.bg/documents/thumbnails/520/201911/1572635541-2.jpg"/>
      </figure>
      <p><b>„Състоянието на майка не е розово. Единственото хубаво е, че тя успя да издържи тежката упойка по време на операцията и да излезе благополучно от нея, което на 97 години не е безрисково“, обясни дъщерята на легендата Мария Грубешлиева-Муки, цитирана от <a href="https://www.monitor.bg/bg/a/view/stojanka-mutafova-s-visoka-temperatura-sled-operacija-179618">"Монитор"</a>.</b><br/><br/>Лекарите от Университетска болница „Лозенец“ полагат всички възможни грижи за Мутафова и се надяват, че инфекцията върви към пълно овладяване, но възстановяването на тази възраст е продължително.<br/><br/>Грубешлиева е дала съгласието си за извършената операция, защото в противен случай организмът на звездата би издържал опасното възпаление за не повече от няколко дни.<br/><br/>В момента Стоянка е на подпомогнато дишане – диша самостоятелно, но когато поиска й включват допълнително кислород, за да улеснят и стабилизират процеса, каза Муки. Голямата актриса комуникира най-вече с мимика и жестове, защото на моменти я интубират отново, което затруднява говора й, но разменя по няколко думи с дъщеря си.<br/><br/><a href="https://blitz.bg/obshtestvo/trevozhna-vest-stoyanka-mutafova-e-v-reanimatsiya-sled-zhivotospasyavashcha-operatsiya-eto-kakvo-se-e-sluchilo_news706553.html"><b>Тревожна вест: Стоянка Мутафова е в реанимация след животоспасяваща операция, ето какво се е случило</b></a><br/><br/>Това е третото влизане на Мутафова в болница за последните няколко месеца. Втория път, след поставянето на пейсмейкър, тя се е чувствала добре, непосредствено след операцията на жлъчката също е била бодра, но процедурите по лечението й сякаш вече са я поуморили, смята Муки.<br/><br/>„Нямам подкрепа отникъде. Сама съм. Когато имаше турнета и пари, имахме мениджър, когото Стоянка направи популярен. Сега, когато тя е в тежко състояние, той я изостави и 12 дни даже не се е поинтересувал как е тя. При предишната й хоспитализация помагаше, сега - не“, изплака огорчението си Грубешлева.<br/><br/>БЛИЦ потърси за коментар мениджъра на Стоянка Мутафова Евгени Боянов. <br/><br/><br/>"Аз съм болен и от известно време съм с антибиотици и поради тази причина в последните дни не съм бил в реанимацията, но преди това постоянно ходех. Но дори и сега абсолютно всеки ден говоря с лекарите, за съжаление няма подобрение. Винаги съм бил до тях и при предишните й хоспитализации. И е малко обидно", призна той. <br/><br/><b>ОЧАКВАЙТЕ ПОДРОБНОСТИ В БЛИЦ </b><br/> </p>
      <p> </p>
    </article>
  </body>
</html>