<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2016175/siopili-diamartiria-mavroforemenon-chilianon.html"/>
    <meta property="og:site_name" content="News.gr"/>
    <meta property="article:published_time" content="2019-11-01T21:41:06+00:00"/>
    <meta property="og:title" content="Σιωπηλή διαμαρτυρία μαυροφορεμένων Χιλιανών"/>
    <meta property="og:description" content="Τίμησαν τους νεκρούς των διαδηλώσεων που συντάραξαν τη χώρα"/>
  </head>
  <body>
    <article>
      <h1>Σιωπηλή διαμαρτυρία μαυροφορεμένων Χιλιανών</h1>
      <address>
        <time datetime="2019-11-01T21:41:06+00:00">01 Nov 2019, 21:41</time>
      </address>
      <h3>Τίμησαν τους νεκρούς των διαδηλώσεων που συντάραξαν τη χώρα</h3>
      <p>Ντυμένες στα μαύρα, με λευκά φουλάρια και χωρίς να μιλάνε, περισσότερες από 1000 <a href="https://www.news.gr/tag/hilh"><b>Χιλιανές</b></a> διαδήλωσαν σήμερα στο Σαντιάγο για να αποτίσουν φόρο τιμής στους ανθρώπους που έχασαν τη ζωή τους στο κύμα αμφισβήτησης που κλονίζει τη χώρα εδώ και δύο εβδομάδες.</p>
      <p>Η σιωπηλή διαμαρτυρία τους διακόπηκε μπροστά από το προεδρικό μέγαρο, όπου άρχισαν να φωνάζουν «Δικαιοσύνη, αλήθεια, όχι στην ατιμωρησία».</p>
      <p>Οι διαδηλώτριες, σύμφωνα με το Αθηναϊκό Πρακτορείο Ειδήσεων, θέλησαν να τιμήσουν τη μνήμη των Χιλιανών «που έπεσαν» κατά τη διάρκεια των κινητοποιήσεων –τουλάχιστον 20 νεκροί από τις 18 Οκτωβρίου– μεταξύ των οποίων 5 ανθρώποι που έχασαν τη ζωή τους κατά την επέμβαση των δυνάμεων ασφαλείας.</p>
      <p>Η διαδήλωση οργανώθηκε συμβολικά ανήμερα της 1ης Νοεμβρίου, την Ημέρα των Νεκρών στη χριστιανική παράδοση.</p>
      <p>Το κίνημα διαμαρτυρίας, που πυροδότησε η αύξηση των τιμών των εισιτηρίων του μετρό στο Σαντιάγο, ένα μέτρο που κατόπιν ανεστάλη, μετατράπηκε σε ένα πρωτόγνωρο κύμα αμφισβήτησης σε αυτήν τη χώρα της Νότιας Αμερικής, κατά της κυβέρνησης και των κοινωνικο-οικονομικών ανισοτήτων.</p>
      <p>Εκτός των 20 νεκρών που έχει επιβεβαιώσει η κυβέρνηση, 1.305 άνθρωποι έχουν τραυματιστεί, σύμφωνα με το Εθνικό Ινστιτούτο Ανθρωπίνων Δικαιωμάτων, έναν ανεξάρτητο δημόσιο οργανισμό.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/2008633/i-igia-ine-pleon-o-mikroteros-nanos-planitis-sto-iliako-mas-sistima.html"/>
        <a href="https://www.news.gr/kosmos/article/2006426/elava-to-minima-diloni-o-proedros-tis-chilis-meta-tis-protofanis-diadilosis.html"/>
        <a href="https://www.news.gr/kosmos/article/2004472/ektos-elegchou-i-katastasi-sti-chili-nees-mazikes-diadilosis.html"/>
      </related>
    </article>
  </body>
</html>