<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/vbivstvo-gandzyuk-u-sbu-pokazhut-rezultati-rozsliduvannya-novini-ukrajini-50051219.html"/>
    <meta property="og:site_name" content="НВ"/>
    <meta property="article:published_time" content="2019-11-01T21:28:00+00:00"/>
    <meta property="og:title" content="СБУ найближчим часом покаже результати в розслідуванні справи Гандзюк"/>
    <meta property="og:description" content="Служба безпеки України найближчим часом покаже результати розслідування п’яти кримінальних проваджень у справі вбивства Катерини Гандзюк."/>
  </head>
  <body>
    <article>
      <h1>СБУ найближчим часом покаже результати в розслідуванні справи Гандзюк</h1>
      <h2>Служба безпеки України найближчим часом покаже результати розслідування п’яти кримінальних проваджень у справі вбивства Катерини Гандзюк.</h2>
      <address>
        <time datetime="2019-11-01T21:28:00+00:00">01 Nov 2019, 21:28</time>
      </address>
      <p>Про це повідомив керівник Головного слідчого управління СБУ Богдан Тиводар в <a href="https://nv.ua/ukr/ukraine/politics/video-svoboda-slova-shustera-divitisya-onlayn-novini-ukrajini-50051186.html">ефірі </a>Свободи Слова з Савіком Шустером.</p>
      <p>За його словами, окрім кримінального провадження щодо вбивства Гандзюк, розслідується ще п’ять пов’язаних кримінальних проваджень.</p>
      <p>«Всього є 5 кримінальних проваджень. І по цих 5 кримінальних провадженнях робота слідчих продовжується під процесуальним керівництвом ГПУ. Можу вас запевнити, що найближчим часом в цих провадженнях будуть результати і вони будуть оприлюднені для громадськості», — заявив Тиводар.</p>
      <p><a href="https://nv.ua/ukr/ukraine/events/pomerla-aktivistka-katerina-handzjuk-2504839.html">Катерина Гандзюк померла в лікарні</a> 4 листопада 2018 року. <a href="https://nv.ua/ukr/ukraine/events/stala-vidoma-prichina-smerti-katerini-handzjuk-2505122.html">Офіційна причина смерті:</a>поліорганна недостатність, хімічні опіки із залученням 30−39% тіла; напад з використанням хімічної речовини з метою вбивства чи нанесення ушкоджень.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/009/034/original/e6072ea76672cf9b1b696c2a399376c1.png?stamp=1&amp;q=85&amp;w=115"/>
      </figure>
      <p>Мустафа Найєм<br/>Одне важливе питання у справі Гандзюк</p>
      <p>31 липня 2018 року в Херсоні на неї було скоєно напад. Її облили сірчаною кислотою, в результаті активістка отримала хімічні опіки тулуба, руки та обличчя (більше 35% тіла).</p>
      <p>У нападі на Гандзюк підозрюються п’ятеро осіб: Володимир Васянович, Микита Грабчук (йому інкримінують безпосередньо виконання), Віктор Горбунов, В’ячеслав Вишневський та Сергій Торбін.</p>
      <p>Читайте також:<br/><a href="https://nv.ua/ukr/ukraine/events/sprava-gandzyuk-v-gpu-zayavili-pro-proriv-novini-ukrajini-50051117.html">&amp;nbspВбивство Гандзюк: Рябошапка пообіцяв «хороші просування» у справі</a></p>
      <p>Всі, крім Торбина (він — можливий організатор), визнали свою провину і розповіли, що погодилися здійснити напад за грошову винагороду.</p>
      <p>Покровський райсуд Дніпропетровської області затвердив угоду зі слідством п’яти обвинувачених і призначив їм покарання. Підозрювані отримали від трьох до шести років ув’язнення.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/zelenskiy-zaprosheniy-na-akciyu-do-richnici-smerti-gandzyuk-novini-ukrajini-50050694.html">Запросили Зеленського. Активісти анонсували всеукраїнську акцію до річниці смерті Гандзюк</a>
        </li>
        <li>
          <a href="https://nv.ua/ukr/world/geopolitics/gazeta-wyborcza-vnesla-gandzyuk-u-spisok-vidomih-pomerlih-lyudey-50050978.html">Відоме польське видання внесло Гандзюк у список 120 відомих померлих людей</a>
        </li>
      </ul>
    </article>
  </body>
</html>