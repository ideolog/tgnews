<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/koboliev_pro_rishennya_rady_teper_maiemo_mozhlyvist_otrymaty_seryoznyy_argument_1681973"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T21:30:00+00:00"/>
    <meta property="og:title" content="Коболєв про рішення Ради: Тепер маємо можливість отримати серйозний аргумент на переговорах з Газпромом"/>
    <meta property="og:description" content="Голова правління НАК &quot;Нафтогаз України&quot; Андрій Коболєв заявив, що після прийняття закону про відділення ГТС від Нафтогазу НАК отримала можливість вчасно завершити анбандлінг і отримати серйозний аргумент у тристоронніх переговорах з російським Газпромом."/>
  </head>
  <body>
    <article>
      <h1>Коболєв про рішення Ради: Тепер маємо можливість отримати серйозний аргумент на переговорах з Газпромом</h1>
      <address>
        <time datetime="2019-11-01T21:30:00+00:00">01 Nov 2019, 21:30</time>
      </address>
      <p>
        <b>Голова правління НАК "Нафтогаз України" Андрій Коболєв заявив, що після прийняття закону про відділення ГТС від Нафтогазу НАК отримала можливість вчасно завершити анбандлінг і отримати серйозний аргумент у тристоронніх переговорах з російським Газпромом.</b>
      </p>
      <p>Про це він написав на своїй сторінці у <a href="https://www.facebook.com/andriy.kobolyev/posts/10157005697573440">Facebook</a>.</p>
      <p>"Вчора Верховна Рада прийняла закон про відокремлення ГТС від Нафтогазу – 341 голос "за"... Тепер є можливість вчасно завершити анбандлінг і отримати серйозний аргумент у тристоронніх переговорах з Газпромом. Тепер у нас є підстави переконувати Євросоюз, щоб він продовжив вимагати від Росії збереження транзиту по українській ГТС, яка стає частиною загальноєвропейської енергосистеми", – сказано у повідомленні.</p>
      <p>За його словами, у той же час для успіху в переговорах і досягнення цілей Україні необхідно ще багато чого – зокрема "прийняти мережеві кодекси і забезпечити своєчасне укладання пакета договорів для коректного проведення анбандлінгу".</p>
      <p>"На жаль, депутати не зберегли в законі можливість залучати до управління ГТС західних партнерів. До цього питання доведеться повертатися пізніше. Але зміни, критичні для завершення анбандлінгу, парламент прийняв", – додав Коболєв.</p>
      <p><a href="https://zik.ua/news/2019/10/31/rada_uhvalyla_zakon_pro_anbandling_1681013">Нагадаємо,</a> 31 жовтня Верховна Рада України ухвалила закон про анбандлінг "Нафтогазу". Це дозволить газопостачальній компанії працювати за європейськими правилами і апелювати до європейських партнерів по спільній позиції на переговорах.</p>
      <related>
        <h4>читайте також</h4>
        <a href="https://zik.ua/news/2019/10/10/ukraina_zakupyla_gaz_na_zymu_u_povnomu_obsyazi_ale_treba_zavershyty_1664829"/>
        <a href="https://zik.ua/news/2019/10/05/anbandling_zavershat_vchasno_do_1_sichnya_2020_roku__koboliev_1661673"/>
        <a href="https://zik.ua/news/2019/09/21/u_naftogazi_vidkynuly_mozhlyvist_tranzytu_rosiyskogo_gazu_bez_zhodnogo_1651591"/>
        <a href="https://zik.ua/news/2019/08/21/u_naftogazi_znayshly_rishennya_yak_strymaty_pidvyshchennya_tsiny_na_gaz_1631037"/>
      </related>
    </article>
  </body>
</html>