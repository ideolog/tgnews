<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Willy-Toledo-televisio-gracies-Netflix_0_2336766328.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T21:42:26+00:00"/>
    <meta property="og:title" content="Willy Toledo torna a la televisió gràcies a una sèrie de Netflix"/>
    <meta property="og:description" content="La sèrie, escrita per Miguel Barros i Mateo Gil, està basada en un relat de Jack London"/>
  </head>
  <body>
    <article>
      <h1>Willy Toledo torna a la televisió gràcies a una sèrie de Netflix</h1>
      <h2>La sèrie, escrita per Miguel Barros i Mateo Gil, està basada en un relat de Jack London</h2>
      <address>
        <time datetime="2019-11-01T21:42:26+00:00">01 Nov 2019, 21:42</time>
      </address>
      <p>L’actor Willy Toledo torna a la petita pantalla, una dècada després d’haver-ne desaparegut, per treballar, al costat de Luis Tosar, en la nova producció de Netflix <i>Los favoritos de Midas</i>. La sèrie, escrita per Miguel Barros i Mateo Gil, està basada en un relat de Jack London publicat el 1901, <i>The minions of Mides</i>, que començarà a gravar-se el 4 de novembre a Madrid. La seva estrena mundial està prevista el 2020, segons ha informat la plataforma. La sèrie, ambientada en el Madrid actual, va d’una organització criminal que fa un xantatge sàdic a un empresari ric. Tindrà sis episodis protagonitzats per Tosar, Marta Belmonte, Carlos Blanco i per Toledo.</p>
      <p>La sèrie suposarà el retorn a la televisió de Toledo, després d’èxits com <i>7 vidas</i>, que va emetre Telecinco entre el 1999 i el 2006. Des de llavors, Toledo ha estat sovint notícia per les seves protestes polítiques: fetes a través de cerimònies com la dels Goya, el 2003, quan va cridar “No a la guerra”. “El cinema està en mans de Telecinco, Antena 3 i TVE, no es fa una pel·lícula si ells no hi són”, va dir l’actor a Efe el 2018, durant la promoció d’<i> El Rei</i>, un projecte del seu amic Alberto Sanjuan, que li va donar un paper.</p>
    </article>
  </body>
</html>