<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810120.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T21:55:00+00:00"/>
    <meta property="og:title" content="مقصر تصادف‌های عجیب و غریب جاده چالوس پیدا شد"/>
    <meta property="og:description" content="به گزارش ایسنا، حاجی رضا شاکرمی، از احضار پیمانکار جاده چالوس خبر داد و گفت: با توجه به افزایش آمار تصادفات در جاده چالوس دادستانی برای بررسی جوانب موضوع و از حیث احقاق حقوق عامه به موضوع ورود کرد."/>
  </head>
  <body>
    <article>
      <h1>مقصر تصادف‌های عجیب و غریب جاده چالوس پیدا شد</h1>
      <address>
        <time datetime="2019-11-01T21:55:00+00:00">01 Nov 2019, 21:55</time>
      </address>
      <p>دادستان عمومی و انقلاب مرکز استان البرز از احضار پیمانکار جاده چالوس خبر داد و گفت: پس از بررسی‌های کارشناسی که شخصاً بر آن نظارت داشتم مشخص شد بیشتر این تصادفات به دلیل نامناسب بودن آسفالت موجود با شرایط جاده بوده است.</p>
      <p>به گزارش ایسنا، حاجی رضا شاکرمی، از احضار پیمانکار جاده چالوس خبر داد و گفت: با توجه به افزایش آمار تصادفات در جاده چالوس دادستانی برای بررسی جوانب موضوع و از حیث احقاق حقوق عامه به موضوع ورود کرد.</p>
      <p>دادستان عمومی و انقلاب مرکز استان البرز خاطرنشان کرد: پس از بررسی‌های کارشناسی که شخصاً بر آن نظارت داشتم مشخص شد بیشتر این تصادفات به دلیل نامناسب بودن آسفالت موجود با شرایط جاده بوده است.</p>
      <p>وی تصریح کرد: در این خصوص برای پیمانکار پروژه پرونده قضایی تشکیل شده تا جوانب مورد بررسی قرار گیرد.</p>
      <p>گفتنی است در سال‌های اخیر بحث تصادفات غیرعادی جاده چالوس با انتشار فیلم‌هایی مطرح شده بود که در این میان دلایلی همچون ریختن عمدی گازوئیل و نوع آسفالت جاده چالوس از مهمترین دلایل آن عنوان شد اما در آخرین اظهار نظرها بحث ریختن عمدی گازوئیل برای ایجاد تصادف توسط یدک‌کش‌ها رد شد.</p>
    </article>
  </body>
</html>