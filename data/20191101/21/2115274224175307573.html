<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/estero/dresda_nazismo-6466383/news/2019-11-01/"/>
    <meta property="og:site_name" content="Agi"/>
    <meta property="article:published_time" content="2019-11-01T21:08:00+00:00"/>
    <meta property="og:title" content="Germania: Dresda proclama 'stato d'emergenza nazismo&quot;"/>
    <meta property="og:description" content="Secondo la risoluzione, la città, riferisce lo Stuttgarter Nachrichten, &quot;dovrebbe in futuro rafforzare la cultura democratica e proteggere meglio le minoranze e le vittime della violenza di destra&quot;"/>
  </head>
  <body>
    <article>
      <h1>Germania: Dresda proclama 'stato d'emergenza nazismo"</h1>
      <h2>Secondo la risoluzione, la città, riferisce lo Stuttgarter Nachrichten, "dovrebbe in futuro rafforzare la cultura democratica e proteggere meglio le minoranze e le vittime della violenza di destra"</h2>
      <address><time datetime="2019-11-01T21:08:00+00:00">01 Nov 2019, 21:08</time> by <a rel="author">AGI - Agenzia Giornalistica Italia</a></address>
      <p>Il Consiglio comunale di Dresda, capoluogo della Sassonia, ha proclamato il 'Nazinotstand', lo 'stato di emergenza nazismo', approvando una risoluzione in cui si legge che "gli atteggiamenti e le azioni estremiste antidemocratiche, anti-pluraliste, misantropiche e di estrema destra, compresa la violenza a Dresda, stanno diventando sempre più evidenti". Lo riferisce lo Spiegel.<br/><br/>Secondo la risoluzione, la città, riferisce lo Stuttgarter Nachrichten, "dovrebbe in futuro rafforzare la cultura democratica e proteggere meglio le minoranze e le vittime della violenza di destra". Lo stesso media sottolinea che la delibera è stata approvata a maggioranza e con i voti di Verdi, sinistra, Spd e liberali, ma non della Cdu, che ha parlato di "puro simbolismo" ed "errore linguistico". </p>
    </article>
  </body>
</html>