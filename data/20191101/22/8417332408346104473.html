<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/01/Mann-angrepet-av-ti-ungdommer-i-Oslo-20305294.ece"/>
    <meta property="og:site_name" content="adressa.no"/>
    <meta property="article:published_time" content="2019-11-01T22:30:12+00:00"/>
    <meta property="og:title" content="Mann angrepet av ti ungdommer i Oslo"/>
    <meta property="og:description" content="En mann ble fredag kveld angrepet av rundt ti ungdommer på Lambertseter i Oslo. Mannen ble slått og sparket og blir kjørt til sykehus."/>
  </head>
  <body>
    <article>
      <h1>Mann angrepet av ti ungdommer i Oslo</h1>
      <address><time datetime="2019-11-01T22:30:12+00:00">01 Nov 2019, 22:30</time> by <a rel="author">(NTB) NTB</a></address>
      <p>En mann ble fredag kveld angrepet av rundt ti ungdommer på Lambertseter i Oslo. Mannen ble slått og sparket og blir kjørt til sykehus.</p>
      <aside><a href="https://www.adressa.no/nyheter/innenriks/2019/11/01/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/01/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/01/javascript:void(0);">Del denne artikkelen på e-post</a></aside>
      <p>Politiet fikk melding om hendelsen klokken 22.50.</p>
      <p>Den skadde mannen blør litt fra hodet, melder politiet i Oslo. Han blir kjørt til Ullevål sykehus for videre sjekk, siden han har fått slag mot hodet.</p>
      <p>Mannen ble frastjålet en jakke av en gjeng på rundt 10 gutter.</p>
      <p>– Vi ble varslet av AMK. Vi vet ikke om det er en forbindelse mellom vedkommende og ungdommene, sier operasjonsleder Marianne Heidenstrøm i Oslo politidistrikt til NTB.</p>
      <p>Politiet søker etter gjerningspersonene, blant annet med hundepatruljer.</p>
      <p>(©NTB)</p>
    </article>
  </body>
</html>