<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/marsel-lill-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-01T22:07:00+00:00"/>
    <meta property="og:title" content="«Марсель» – «Лілль». Прогноз і ставка Вадима Скічка"/>
    <meta property="og:description" content="Минулого сезону віце-чемпіони Франції двічі перемогли «Марсель». Наразі у «Лілля» від початку сезону триває безвиграшна виїзна серія у всіх турнірах. Уявіть собі, «Доги» востаннє перемагали на виїзді аж у березні! Постійний прогнозист «Рейтингу Букмекерів» і коментатор MEGOGO Вадим Скічко вважає, що рано чи пізно негативна серія команди Крістофа Гальтьє має припинитися."/>
  </head>
  <body>
    <article>
      <h1>«Марсель» – «Лілль». Прогноз і ставка Вадима Скічка</h1>
      <address><time datetime="2019-11-01T22:07:00+00:00">01 Nov 2019, 22:07</time> by <a rel="author">Вадим Скічко</a></address>
      <p>Минулого сезону віце-чемпіони Франції двічі перемогли «Марсель». Наразі у «Лілля» від початку сезону триває безвиграшна виїзна серія у всіх турнірах. Уявіть собі, «Доги» востаннє перемагали на виїзді аж у березні! Постійний прогнозист «Рейтингу Букмекерів» і коментатор MEGOGO Вадим Скічко вважає, що рано чи пізно негативна серія команди Крістофа Гальтьє має припинитися.</p>
      <p>
        <b>18:30, 02 лис 2019</b>
      </p>
      <p>12 тур чемпіонату Франції розпочався сенсаційно – ПСЖ на виїзді поступився «Діжону». Згідно з коефіцієнтами перемога «Лілля» на «Велодромі» теж вважається сенсаційним розвитком подій. За успіх «Догів» у Марселі дають 3,4. Звісно, такі цифри мають підґрунтя. Адже «Лілль», якщо взяти до уваги суто виїзні матчі Ліги 1, перебуває на 19 місці у таблиці. Та я переконаний, що не такі вже «Доги» безпорадні навіть у виїзних іграх. Напрогравали вони вже вдосталь, тож самі прагнуть припинити прикру серію. Станом на зараз «Лілль» – найкраща домашня команда чемпіонату. Їм треба вирівняти систему набору очок і тоді вони здатні кинути виклик навіть ПСЖ.</p>
      <p>«Марсель» на тижні по суті основою грав матч Кубка французької ліги проти «Монако». Це ще один аргумент на користь «Лілля», який відпочивав. Цього сезону на «Велодромі» колектив Андре Віллаша-Боаша обіграв лише «Сен-Етьєн» і «Страсбур», тобто команди які перебували у глибокій кризі. Як на мене для «Лілля» зараз саме слушна нагода аби перервати низку негативних результатів у виїзних іграх. «Марсель» відверто не вражає на старті сезону, тому повірмо у колектив з півночі Франції.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-dynamo-l-viv-kyyany-ne-povtoryat-pomylok-mynulogo-turu/"/>
        <a href="https://bookmaker-ratings.com.ua/tips/prognoz-i-stavka-everton-tottenhem-shpory-znovu-yidut-v-liverpul/"/>
        <a href="https://bookmaker-ratings.com.ua/tips/prognoz-i-stavka-dnipro-1-zorya-lugans-kyj-klub-zavdast-gospodaryam-chergovoyi-porazky/"/>
      </related>
    </article>
  </body>
</html>