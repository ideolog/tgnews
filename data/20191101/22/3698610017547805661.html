<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/spravi-schodo-kolishnih-vlasnikiv-privatbanku-peredani-v-nabu-ryaboshapka-328231_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T22:05:00+00:00"/>
    <meta property="og:title" content="Справи щодо колишніх власників Приватбанку передані в НАБУ — Рябошапка"/>
    <meta property="og:description" content="ГПУ не зможе з 20 листопада розслідувати кримінальні справи."/>
  </head>
  <body>
    <article>
      <h1>Справи щодо колишніх власників Приватбанку передані в НАБУ — Рябошапка</h1>
      <h2>ГПУ не зможе з 20 листопада розслідувати кримінальні справи.</h2>
      <address>
        <time datetime="2019-11-01T22:05:00+00:00">01 Nov 2019, 22:05</time>
      </address>
      <p>Кримінальні провадження, що стосуються можливих розтрат, скоєних колишніми <b><a href="https://dt.ua/ECONOMICS/goncharuk-schodo-privatbanku-uryad-ne-maye-namiru-povertati-bank-eks-vlasnikam-327746_.html">власниками Приватбанку</a></b>, передані для розслідування в Національне антикорупційне бюро України (НАБУ), повідомив генеральний прокурор України Руслан Рябошапка.</p>
      <p>"Зараз це справа нашими силами практично не здійснюється, залишилося дві експертизи, які ми завершуємо. Паралельно кілька проваджень ми передаємо в НАБУ, оскільки з 20 листопада ми взагалі не зможемо розслідувати справи, тому ми повинні консолідувати всі матеріали в одних руках, і практично всі матеріали вже у НАБУ", — сказав він журналістам у п'ятницю в Києві, передає Інтерфакс-Україна.</p>
      <p>У Європейському банку реконструкції і розвитку (ЄБРР) заявили, що очікують <b><a href="https://dt.ua/ECONOMICS/u-yebrr-ochikuyut-aktivizaciyi-rozsliduvannya-schodo-vivedennya-koshtiv-z-privatbanku-327761_.html">активізації розслідування справ</a></b> про виведення з державного Приватбанку близько $ 5,5 млрд його колишніми власниками.</p>
      <p>Раніше в уряді запевнили, що <b><a href="https://dt.ua/ECONOMICS/nihto-ne-zbirayetsya-povertati-problemni-banki-zelenskiy-327717_.html">не мають наміру повертати Приватбанк</a></b> колишнім власникам і компенсувати його приватизацію.</p>
      <p>21 грудня 2016 року <b><a href="https://zn.ua/ECONOMICS/privatbank-oficialno-stal-gosudarstvennym-233971_.html">Приватбанк перейшов у державну власність</a>.</b> Держава отримала 100% в його капіталі, фінустанову докапіталізували на суму 116,8 млрд грн. В кінці червня 2017 року Кабмін вирішив докапіталізувати банк ще на 38,5 млрд гривень на підставі пропозицій НБУ та висновку незалежного аудитора - компанії EY.</p>
      <p>Сьогодні суди різних інстанцій<b> <a href="https://dt.ua/ECONOMICS/v-sudah-znahoditsya-blizko-238-tisyach-sprav-po-privatbanku-finustanova-313782_.htmll">розглядають сотні проваджень, пов'язаних з Приватбанком. </a></b>Його колишні власники Ігор Коломойський і Геннадій Боголюбов оскаржують в судах законність націоналізації банку, і українські суди вже прийняли ряд рішень на користь позивачів. <b><a href="https://dt.ua/ECONOMICS/rozhkova-rozpovila-pro-vpliv-situaciyi-z-privatbankom-na-spivpracyu-ukrayini-i-mvf-326231_.html">Невизначеність з Приватбанком може ускладнити переговори з МВФ.</a> </b>У Фонді побоюються, що рішення про націоналізацію може бути переглянуте.</p>
      <p>Детальніше про судові розбірки навколо Приватбанку читайте в статті Юлії Самаєвої "<a href="https://dt.ua/internal/po-komu-podzvin-big-bena-326718_.html"><b>По кому подзвін Біг-Бена</b></a>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>