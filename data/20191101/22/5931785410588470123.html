<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/nadal-u-polufinalu-conga-kratkog-daha/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T22:52:03+00:00"/>
    <meta property="og:title" content="Nadal u polufinalu, Conga kratkog daha"/>
    <meta property="og:description" content="Još dva koraka dele Rafela Nadala od titule na jednom od dva Mastersa koji mu nedostaju u kolekciji. Španac se plasirao u polufinale Pariza, tako što je u dva seta bio bolji od Žoa Vilfrida Conge 7:6(4), 6:1 posle sat i 36 minuta igre u Bersiju. Conga je odlično servirao u prvom setu i nije […]"/>
  </head>
  <body>
    <article>
      <h1>Nadal u polufinalu, Conga kratkog daha</h1>
      <address><time datetime="2019-11-01T22:52:03+00:00">01 Nov 2019, 22:52</time> by <a rel="author">Darko</a></address>
      <p>Još dva koraka dele Rafela Nadala od titule na jednom od dva Mastersa koji mu nedostaju u kolekciji. Španac se plasirao u polufinale Pariza, tako što je u dva seta bio bolji od Žoa Vilfrida Conge 7:6(4), 6:1 posle sat i 36 minuta igre u Bersiju.</p>
      <p>Conga je odlično servirao u prvom setu i nije dozvolio nijednu brejk loptu, od ponedeljka ponovo, prvom teniseru sveta. Imao je iskusni Francuz svoju malu šansu u taj brejku, ali je on pripao Nadalu sa 7:4.</p>
      <p>Prave borbe u drugom seti nije ni bilo, Španac je rano došao do brejka, poveo sa 3:0, a zatim još jednom oduzeo servis rivalu za konačnih 6:1. Drugi set trajao je 37 minuta.</p>
      <p>Protivnik Špancu u polufinalu biće mladi Kanađanin Denis Šapovalov, koji je lako izbacio drugu uzdanicu domaćina, Gaela Monfisa, sa 2:0(6:2, 6:2). I taj meč je trajao kratko, kao i Đokovićev sa Cicipasom, a završio se posle 61 minuta.</p>
      <p>U prvom polufinalu, u subotu od 14 časova, Novak Đoković će igrati protiv Bugarina Grigora Dimitrova, koji je u četvrtfinalu bio bolji od Čileanca Kristijana Garina.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/djokovic-jedan-od-najboljih-meceva-ove-godine/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
        <a href="https://www.sportskacentrala.com/2019/10/30/saznali-smo-novakovog-sledeceg-rivala-nadal-dosao-do-rekorda/"/>
        <a href="https://www.sportskacentrala.com/2019/10/29/djokovic-startuje-u-parizu-poznat-i-raspored-za-sredu/"/>
        <a href="https://www.sportskacentrala.com/2019/10/29/lajovic-razocarao-u-parizu/"/>
        <a href="https://www.sportskacentrala.com/2019/10/26/kuriozitet-djokovic-i-nadal-trenirali-zajedno-u-dvorani-bersi-video/"/>
        <a href="https://www.sportskacentrala.com/2019/10/26/kecmanovic-porazen-od-411-tenisera-na-atp-listi/"/>
        <a href="https://www.sportskacentrala.com/2019/10/25/masters-u-parizu-mladi-lavovi-u-novakovoj-polovini-zreba/"/>
        <a href="https://www.sportskacentrala.com/2019/10/24/dobra-zabava-u-kazahstanu-nadal-bolji-od-djokovica-u-egzibiciji-video/"/>
      </related>
    </article>
  </body>
</html>