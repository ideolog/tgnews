<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18528453-motorola-razr-va-avea-ecranul-pliabil"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Motorola RAZR va avea ecranul pliabil"/>
    <meta property="og:description" content="Motorola RAZR apare în noi fotografii, care prezintă ecranul exterior şi ecranul pliabil."/>
  </head>
  <body>
    <article>
      <h1>Motorola RAZR va avea ecranul pliabil</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autor/catalin-nitu" target="_blank">Catalin Nitu</a></address>
      <figure>
        <img src="https://storage0.dms.mpinteractiv.ro/media/401/321/5107/18528453/1/telefonpliabil.jpg"/>
      </figure>
      <p>Motorola RAZR apare în noi fotografii, care prezintă ecranul exterior şi ecranul pliabil.</p>
      <p>Nu a trecut mult de la ultimele fotografii „neoficiale” pe care le-am văzut cu Motorola RAZR că am primit încă o serie de imagini care mai dezvăluie câteva detalii despre telefon. Acestea sunt concentrate în special în jurul celor două display-uri pe care telefonul pliabil le va integra, unul mic, exterior, pentru notificări, ora exactă şi câteva scurtături către anumite funcţii ale aplicaţiilor, şi unul mare, pliabil, la interior.</p>
      <p>Ecranul exterior de la Motorola RAZR ne aminteşte de cel de pe telefoanele de la începutul anilor 2000, toate variantele cu „clapetă” fiind echipate şi cu un astfel de display, care putea îndeplini diverse funcţii. Unele afişau doar ora exactă, altele afişau şi câteva notificări, sau numele contactului care apelează. De data aceasta însă, acesta va fi tactil, anumite funcţii putând fi realizate fără a mai deschide ecranul principal.</p>
      <p>De exemplu, poţi vedea liniuţele de semnal şi starea bateriei, ora exactă, data şi vremea, dar şi porni anumite aplicaţii rapid dintr-o bară. În fotografia publicată de Evan Blass, putem vedea scurtături către Spotify, Gmail, WhatsApp şi SMS, cu posibilitatea de a citi mesajele din aplicaţii sau a controla redarea de muzică. De asemenea, acesta poate facilita selfie-uri cu camera principală.</p>
      <p>
        <a href="http://www.go4it.ro/telefoane-mobile/motorola-razr-apare-in-noi-fotografii-care-prezinta-ecranul-exterior-si-ecranul-pliabil-18526588/?fbclid=IwAR1xkIbe5tQDy31YGLqY6azFFek1TKr8mdXcsuF9N3tM7-mOFvRb8ZbO0zs">Citeşte continuarea şi imagini pe Go4it!</a>
      </p>
      <related>
        <a href="https://www.descopera.ro/lumea-digitala/17844625-motorola-razr-relansat-telefon-pliabil"/>
      </related>
      <related>
        <a href="https://www.descopera.ro/lumea-digitala/17443576-inca-un-telefon-cu-breton-motorola-one"/>
      </related>
      <related>
        <a href="https://www.descopera.ro/dnews/6406613-telefonul-inteligent-motorola-milestone-cu-sistem-de-operare-android-a-ajuns-in-romania"/>
      </related>
      <related>
        <a href="https://www.descopera.ro/cultura/928980-motorola-o-altfel-de-istorie-a-civilizatiei"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/17844625-motorola-razr-relansat-telefon-pliabil"/>
        <a href="https://www.descopera.ro/lumea-digitala/17756531-review-motorola-one-raport-calitate-pret"/>
        <a href="https://www.descopera.ro/lumea-digitala/17443576-inca-un-telefon-cu-breton-motorola-one"/>
        <a href="https://www.descopera.ro/dnews/6406613-telefonul-inteligent-motorola-milestone-cu-sistem-de-operare-android-a-ajuns-in-romania"/>
      </related>
    </article>
  </body>
</html>