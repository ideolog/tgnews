<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/zdrave/zdravni-novini/obyavikha-za-opasno-lekarstvo-sreshchu-mnozhestvena-skleroza_news706779.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T22:25:00+00:00"/>
    <meta property="og:title" content="Обявиха за опасно лекарство срещу множествена склероза"/>
    <meta property="og:description" content="То не трябва да се приема от пациенти, засегнати от сърдечни смущения, сърдечносъдови проблеми, кръвоизливи и различни от множествената склероза автоимунни забо"/>
  </head>
  <body>
    <article>
      <h1>Обявиха за опасно лекарство срещу множествена склероза</h1>
      <h2>То не трябва да се приема от пациенти, засегнати от сърдечни смущения, сърдечносъдови проблеми, кръвоизливи и различни от множествената склероза автоимунни заболявания</h2>
      <address>
        <time datetime="2019-11-01T22:25:00+00:00">01 Nov 2019, 22:25</time>
      </address>
      <p>https://blitz.bg/zdrave/zdravni-novini/obyavikha-za-opasno-lekarstvo-sreshchu-mnozhestvena-skleroza_news706779.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572632508-1.jpg"/>
      </figure>
      <p><b>Европейската агенция по лекарствата оповести нови препоръки, за да се намали максимално рискът от сериозни странични ефекти, свързани с употребата на лекарството "Лемтрада" срещу множествена склероза, което е създадено от лабораторията "Санофи", предаде Франс прес.</b><br/><br/>То не трябва да се приема от пациенти, засегнати от сърдечни смущения, сърдечносъдови проблеми, кръвоизливи и различни от множествената склероза автоимунни заболявания, уточниха от агенцията. През април тя разгласи временни мерки за ограничаване употребата на лекарството.<br/><br/>Сега тя препоръчва нови мерки, за да може бързо да се идентифицират и лекуват нежелани ефекти, които е възможно да се появят при употребата на лекарството "Ламтрада". То трябва да се приема в болници, в които има лесен достъп до интензивното отделение, и специалисти, които да се погрижат за отстраняване на сериозните нежелани ефекти.<br/><br/>Сърдечните проблеми обикновено възникват през първите дни след приема на лекарството, докато други нежелани ефекти е възможно да се появят месеци по-късно.</p>
    </article>
  </body>
</html>