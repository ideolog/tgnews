<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/politics/varoufakis-ethniko-kathikon-to-enallaktiko-sxedio-gia-ti-draxmi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T22:16:38+00:00"/>
    <meta property="og:title" content="Βαρουφάκης : Εθνικό καθήκον το εναλλακτικό σχέδιο για τη δραχμή"/>
    <meta property="og:description" content="Τι δήλωσε από τη Θεσσαλονίκη o Γιάννης Βαρουφάκης για την περίπτωση που η χώρα εξωθηθεί σε αλλαγή νομίσματος."/>
  </head>
  <body>
    <article>
      <h1>Βαρουφάκης : Εθνικό καθήκον το εναλλακτικό σχέδιο για τη δραχμή</h1>
      <h2>Τι δήλωσε από τη Θεσσαλονίκη o Γιάννης Βαρουφάκης για την περίπτωση που η χώρα εξωθηθεί σε αλλαγή νομίσματος.</h2>
      <address><time datetime="2019-11-01T22:16:38+00:00">01 Nov 2019, 22:16</time> by <a rel="author">ΤοΒΗΜΑ Team</a></address>
      <p>Απαντήσεις και διευκρινίσεις για τις δηλώσεις του περί δραχμής έδωσε ο γραμματέας του ΜέΡΑ25, Γιάνης Βαρουφάκης.</p>
      <p>Ο κ. Βαρουφάκης βρέθηκε σε εκδήλωσης των φοιτητών του DiΕΜ25 του ΑΠΘ με θέμα «Πανεπιστήμιο: από το άσυλο στην αγορά».</p>
      <p>
        <a href="https://www.in.gr/2019/11/01/greece/prosfygiko-apokalyptiko-reportaz-tou-bbc-stous-prosfygikous-kataylismous-tou-aigaiou/">Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου</a>
      </p>
      <figure>
        <iframe data-src="https://twitter.com/mera25_gr/status/1190341579686453248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Όσον αφορά στη δήλωση του ότι «με δραχμή θα ήμασταν πολύ καλύτερα», ο Γιάννης Βαρουφάκης επεσήμανε ότι το ΜέΡΑ25 δεν προτείνει τη δραχμή, αλλά υποστηρίζει ότι πρέπει να υπάρχει ένα εναλλακτικό εθνικό σχέδιο σε περίπτωση που η χώρα εξωθηθεί σε αλλαγή νομίσματος.</p>
      <p>«Δεν θέλουμε δραχμή, δεν προτείνουμε δραχμή, αλλά αν είναι να πουλήσουμε τα παιδιά μας, να μας βάλουν το μαχαίρι στον λαιμό, τότε θα τους πούμε βγάλτε μας εσείς από το ευρώ, γιατί εμείς προτιμούμε αυτό από το να φύγουν και τα υπόλοιπα νέα παιδιά στο εσωτερικό», σημείωσε, σύμφωνα με το voria.gr.</p>
      <p>Kαι συμπλήρωσε: «Όπως ένας υπουργός Αμύνης έχει υποχρέωση να πει στον Ερντογάν, ότι αν πας να πάρεις τη Ρόδο, εγώ θα δώσω την τελευταία ρανίδα του αίματος μου, χωρίς να σημαίνει ότι θέλεις πόλεμο, έτσι και όταν έρχεται ο Σόιμπλε και σου πει ή θα βάλεις 100% προπληρωμή φόρου στις επιχειρήσεις ή θα σε πετάξω από το ευρώ, είναι εθνικό καθήκον να έχεις σχέδιο για τη δραχμή».</p>
      <h3>«Τα πανεπιστήμια είναι τα μεγάλα θύματα των μνημονίων»</h3>
      <p>Σε ό,τι αφορά το θέμα της εκδήλωσης, σύμφωνα με το ΑΠΕ-ΜΠΕ, ο κ. Βαρουφάκης υπογράμμισε ότι «τα πανεπιστήμια τα χρόνια των μνημονίων είναι τα μεγάλα θύματα»</p>
      <p>«Η πανεπιστημιακή παιδεία είναι θεμέλιος λίθος της βιωσιμότητας μιας χώρας», ανέφερε ο κ. Βαρουφάκης, αλλά στην χώρα μας «δυστυχώς τα πανεπιστήμια τα χρόνια των μνημονίων, που συνεχίζονται και σήμερα με το 4ο, είναι ένα από τα τεράστια θύματα».</p>
      <p>«Ο αριθμός των φοιτητών έχει αυξηθεί 16%, η χρηματοδότηση των ΑΕΙ έχει μειωθεί 58%. Πέραν αυτού έχουμε μια επέλαση εναντίον του δημόσιου πανεπιστημίου από μια χυδαία εμπορευματοποίηση που ξεκινάει απ έξω και εισβάλλει λίγο λίγο με τις μετρήσεις,τις ψεύτικες ποσοτικές αξιολογήσεις. Έχουμε την κατάργηση του ασύλου χωρίς να υπάρχει ουσιαστική διαφορά πέραν του ότι οι αστυνομικοί επιφορτώνονται μ ένα έργο που δεν τους ανήκει και δεν τους αξίζει, δεν είναι καλό ούτε για τους αστυνομικούς ούτε για το πανεπιστήμιο», ανέφερε ο κ. Βαρουφάκης.</p>
      <p>Μιλώντας πριν την εκδήλωση στους δημοσιογράφους είπε ότι «ήρθαμε εδώ για να μιλήσουμε με τους φοιτητές, δεν ήρθαμε να πούμε τι πρέπει να γίνει. Θα εκθέσουμε τις απόψεις μας, θέλουμε ν ακούσουμε. Το ΜέΡΑ25 -πρόσθεσε- έχει ένα ζωντανό διάλογο με την νεολαία, το πανεπιστήμιο είναι προνομιακός χώρος για πολλούς από εμάς αλλά είναι κι ένας χώρος που υποβαθμίζεται συνέχεια για όλο τον ελληνικό λαό και γι αυτό είμαστε εδώ να τον αναβαθμίσουμε μέσα από το διάλογο».</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>