<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619306/%D8%A7%D8%B8%D9%87%D8%A7%D8%B1%D8%A7%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%A7%D8%B3%D8%AA%D9%82%D9%84%D8%A7%D9%84-%D8%A8%D8%B9%D8%AF-%D8%A7%D8%B2-%D9%BE%DB%8C%D8%B1%D9%88%D8%B2%DB%8C-%D9%85%D9%82%D8%A7%D8%A8%D9%84-%D8%AA%D8%B1%D8%A7%DA%A9%D8%AA%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T22:42:00+00:00"/>
    <meta property="og:title" content="اظهارات بازیکنان استقلال بعد از پیروزی مقابل تراکتور"/>
    <meta property="og:description" content="بازیکن تیم استقلال تهران گفت: تمام تلاش‌مان را می‌کنیم تا در کورس مدعیان باشیم و باز هم خداراشکر می‌کنم که امروز هم توانستیم برنده بازی باشیم."/>
  </head>
  <body>
    <article>
      <h1>اظهارات بازیکنان استقلال بعد از پیروزی مقابل تراکتور</h1>
      <address>
        <time datetime="2019-11-01T22:42:00+00:00">01 Nov 2019, 22:42</time>
      </address>
      <p>
        <i>بازیکن تیم استقلال تهران گفت: تمام تلاش‌مان را می‌کنیم تا در کورس مدعیان باشیم و باز هم خداراشکر می‌کنم که امروز هم توانستیم برنده بازی باشیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آرش رضاوند بازیکن تیم استقلال تهران در اواسط نیمه دوم به ترکیب این تیم اضافه شد و او در کنار همبازیانش به سه امتیاز بازی ارزشمند مقابل تراکتور دست پیدا کرد.</p>
      <p>رضاوند در پایان این دیدار گفت: خداراشکر که توانستیم امروز بازی را ببریم. این بازی برای ما 6 امتیازی بود. خیلی تلاش کردیم که برنده بازی باشیم. خوش قدم بودم که بعد از آمدن من استقلال 3 گل به ثمر رساند.</p>
      <p>او ادامه داد: تمام تلاش‌مان را می‌کنیم تا در کورس مدعیان باشیم و باز هم خداراشکر می‌کنم که امروز هم توانستیم برنده بازی باشیم.</p>
      <figure>
        <img src="https://aftabnews.ir/files/fa/news/1398/8/10/353937_255.jpg"/>
      </figure>
      <p>
        <b>وریا غفوری: استقلال همیشه مدعی است/ از تبریز خاطرات خوبی دارم</b>
      </p>
      <p>وریا غفوری بعد از پیروزی ۴ بر ۲ تیمش مقابل تراکتور گفت: خوشحالی من از این است که تیم به روند خوبش ادامه می‌دهد. تیمی که جوان شده و شرایط سخت را پشت سر گذاشته، اکنون سرپا شده است و خیلی قوی به کارش ادامه می‌دهد و نتیجه تلاش‌مان را می‌گیریم.</p>
      <p>وی درباره بازگشت استقلال به جمع مدعیان قهرمانی لیگ برتر اظهار کرد: استقلال تیم با هویت و ریشه‌داری است و همیشه مدعی است. خدا را شکر فاصله کم شده است. هنوز اتفاق خاصی رخ نداده است و حق داریم تا فردا خوشحال باشیم و از فردا برای انجام بازی بعد آماده شویم.</p>
      <p>کاپیتان استقلال درباره مصاف با صنعت نفت آبادان و نساجی در هفته‌های آینده گفت: بازی های ما خیلی حساس است. امسال تیم راحتی وجود نداشته است. ان‌شاء‌الله همین روند را در هفته‌های آینده را ادامه می‌دهیم.</p>
      <p>غفوری درباره جو ورزشگاه تبریز گفت: خدا را شکر هواداران ما هم در این بازی حضور داشتند. تعدادشان کم بود اما به ما قوت قلب دادند. هواداران تبریزی و آذربایجانی همیشه تیمشان را تشویق کردند. من دو سال در این شهر حضور داشتم و خاطرات خوبی از تبریز دارم.</p>
      <p>
        <b>سید حسین حسینی: مقابل تراکتور توانایی‌هایم را نشان دادم</b>
      </p>
      <p>سید حسینی حسینی بعد از برتری ۴ بر ۲ استقلال مقابل تراکتور اظهار کرد: بازی مقابل تماشاگران تراکتور سنگین بود اما خدا را شکر برد خوبی کسب کردیم.</p>
      <p>او درباره پیروزی استقلال در تبریز مقابل تراکتور بعد از هفت سال یادآور شد: من این موضوع را نمی‌دانستم اما به نسبت ابتدای فصل تیم خوبی شدیم. این برد را به هواداران تقدیم می‌کنم.</p>
      <p>دروازه‌بان استقلال در پاسخ به این سوال که رقابت نزدیکی هم با رشید مظاهری در این دیدار داشت، اظهار کرد: کاری به این مسائل ندارم. دوست داشتم بهترین عملکرد را داشته باشیم و با این بازی، خودم را ثابت کردم. هواداران در روزهای سخت از من حمایت کردند. خدا را شکر توانستیم در اینجا جواب حمایت‌ها را بدهم.</p>
      <p>منبع: ایلنا و ایسنا</p>
    </article>
  </body>
</html>