<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543947.html/%D8%B3%D8%AE%D9%86%D8%A7%D9%86-%D9%85%D8%AF%D8%A7%D8%AE%D9%84%D9%87-%D8%AC%D9%88%DB%8C%D8%A7%D9%86%D9%87-%D9%BE%D9%85%D9%BE%D8%A6%D9%88-%D8%AF%D8%B1%D8%A8%D8%A7%D8%B1%D9%87-%D8%AA%D8%B8%D8%A7%D9%87%D8%B1%D8%A7%D8%AA-%D8%B9%D8%B1%D8%A7%D9%82"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T22:42:00+00:00"/>
    <meta property="og:title" content="سخنان مداخله‌جویانه پمپئو درباره تظاهرات عراق"/>
    <meta property="og:description" content="وزیر امور خارجه آمریکا روز جمعه سخنانی مداخله‌جویانه درباره تظاهرات در عراق مطرح کرد."/>
  </head>
  <body>
    <article>
      <h1>سخنان مداخله‌جویانه پمپئو درباره تظاهرات عراق</h1>
      <address>
        <time datetime="2019-11-01T22:42:00+00:00">01 Nov 2019, 22:42</time>
      </address>
      <p>وزیر امور خارجه آمریکا روز جمعه سخنانی مداخله‌جویانه درباره تظاهرات در عراق مطرح کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ «مایک پامپئو»، وزیر امور خارجه آمریکا امروز جمعه در سخنانی مداخله‌جویانه گفته تحقیق دولت عراق درباره خشونت‌هایی که اوایل اکتبر در این کشور به وقوع پیوست «فاقد اعتبار کافی» بوده است. </p>
      <p>وزیر خارجه آمریکا که رسانه‌های وابسته به دولت کشورش در عراق نقش بارزی در تحریک معترضان به خشونت‌های خیابانی داشته‌اند از همه طرف‌ها خواست از توسل به خشونت اجتناب کنند.</p>
      <p> سیاستمداران در عراق در روزهای گذشته بارها از عملکرد شبکه خبری «الحره» که وابسته به دولت آمریکا است در نحوه پوشش اعتراضات در این کشور اعتراض کرده‌اند. </p>
      <p>شبکه الحره اخیراٌ برنامه‌ای تحت عنوان «تحقیق» درباره نهادهای دینی عراق با عنوان «فساد دینی در عراق»  منتشر کرد. در این گزارش، شخصیت‌های دینی اهل تسنن و تشیع عراق آماج حملات تند قرار گرفتند. الحره ادعا کرد که روحانیون در مسائل فساد مالی و اداری دست دارند و هیچکس نمی‌تواند آنان را بازخواست کند.</p>
      <p>این گزارش واکنش‌های منفی و محکومیت‌های احزاب و سیاستمداران عراقی را به همراه داشت و بیشتر آنان، خواستار پیگیری این تجاوز هدفمند شدند.</p>
      <p>در همین ارتباط، سازمان «الحشد الشعبی» (بسیج مردمی عراق) با انتشار بیانیه‌ای اعلام کرد که از چند ماه پیش، گفتمان خصمانه شبکه‌های داخلی و جهانی را که ملت، حکومت و اعتقادات ملت عراق را هدف قرار داده، دنبال می‌کند.</p>
    </article>
  </body>
</html>