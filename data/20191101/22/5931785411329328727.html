<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/micov-sa-armanijem-sasio-prvi-poraz-barselone/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T22:02:11+00:00"/>
    <meta property="og:title" content="Micov sa Armanijem sašio prvi poraz Barselone"/>
    <meta property="og:description" content="Armani – Barselona 83:70 (15:20, 15:17, 22:21, 31:12) Nema neporaženih ekipa u Evroligi posle šestog kola. Barselonin pobedonosni niz završen je u Milanu, gde je Armani upisao petu uzastopnu evroligašku pobedu ove sezone, a naneo Kataloncima prvi poraz. Ekipa Svetislava Pešića je dobro otvorila utakmicu, vođstvom od 7:0 i sve do poslednje četvrtine je delovala […]"/>
  </head>
  <body>
    <article>
      <h1>Micov sa Armanijem sašio prvi poraz Barselone</h1>
      <address><time datetime="2019-11-01T22:02:11+00:00">01 Nov 2019, 22:02</time> by <a rel="author">Darko</a></address>
      <p><b>Armani – Barselona 83:70</b> (15:20, 15:17, 22:21, 31:12)</p>
      <p>Nema neporaženih ekipa u Evroligi posle šestog kola. Barselonin pobedonosni niz završen je u Milanu, gde je Armani upisao petu uzastopnu <a href="https://www.sportskacentrala.com/tag/evroliga/">evroliga</a>šku pobedu ove sezone, a naneo Kataloncima prvi poraz.</p>
      <p>Ekipa Svetislava Pešića je dobro otvorila utakmicu, vođstvom od 7:0 i sve do poslednje četvrtine je delovala sigurno.</p>
      <p>Poslednjih deset minuta međutim, proteklo je u dominaciji domaćina. Serijom od 12:2, uz dve trojke Dela Valea, Armani je preuzeo vođstvo i dodavao gas kako se meč bližio kraju. Barsa je u poslednjoj četvrtini postigla samo 12, a primila 31 poen i poraz je bio neminovan.</p>
      <p>Vladimir Micov je sa 16 poena, osam skokova i tri asistencije bio među najzapaženijim igračima milanskog tima. Efikasniji od njega bio je samo Serhio Rodrigez sa 17 poena i sedam asistencija, dok je Luis Skola dodao 14 poena, uz devet skokova. Nemanja Nedović je za 23 minuta postigao šest poena, uz jedan skok i tri asistencije.</p>
      <p>U Barseloni su najefikasniji bili Brendon Dejvis sa 15 i Nikola Mirotić sa 13 poena.</p>
      <p>Armani i Barselona posle 6. kola Evrolige imaju skor od pet pobeda i jednog poraza.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/makabi-mocan-u-pireju-baskonija-deklasirala-bajern-real-prekinuo-seriju-poraza/"/>
        <a href="https://www.sportskacentrala.com/2019/11/01/agonija-fenera-prva-pobeda-valensije/"/>
        <a href="https://www.sportskacentrala.com/2019/11/01/armejci-trojkama-pokorili-sankt-peterburg/"/>
        <a href="https://www.sportskacentrala.com/2019/10/31/zvezda-razbila-himki-tri-cetvrtine-putokaz-za-crveno-bele/"/>
        <a href="https://www.sportskacentrala.com/2019/10/31/zvezda-vodi-na-poluvremenu-lazic-iskljucen-zahvalnost-stefanu-video/"/>
        <a href="https://www.sportskacentrala.com/2019/10/31/live-crvena-zvezda-himki-2/"/>
        <a href="https://www.sportskacentrala.com/2019/10/31/zvezda-trazi-podrsku-od-prvog-do-poslednjeg-minuta-sada-je-vazno/"/>
        <a href="https://www.sportskacentrala.com/2019/10/31/ozbiljna-kriza-fenera-barselona-i-dalje-maksimalna-bajern-bolji-od-reala/"/>
        <a href="https://www.sportskacentrala.com/2019/10/30/gavrilovic-pred-himki-pobeda-je-imperativ/"/>
      </related>
    </article>
  </body>
</html>