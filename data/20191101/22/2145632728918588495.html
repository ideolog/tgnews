<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/cultura/18529174-concertele-lunii-noiembrie-in-bucuresti-bryan-adams-si-lara-fabian-printre-marile-nume"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Concertele lunii noiembrie în Bucureşti: Bryan Adams şi Lara Fabian, printre marile nume"/>
    <meta property="og:description" content="Cântăreaţa îndrăgită de publicul român Lara Fabian va reveni pe 18 şi pe 19 noiembrie la Sala Palatului cu melodiile sale pline de emoţie, iar Bryan Adams se reîntâlneşte cu românii, iar festivalurile toamnei şi recitalurile inedite vor conecta generaţii şi vor da culoare lunii noiembrie, potrivit Mediafax."/>
  </head>
  <body>
    <article>
      <h1>Concertele lunii noiembrie în Bucureşti: Bryan Adams şi Lara Fabian, printre marile nume</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5106/18529174/1/lara-fabian-hepta-4227561-descopera.jpg"/>
        <figcaption>Credit foto: Hepta</figcaption>
      </figure>
      <p>Cântăreaţa îndrăgită de publicul român Lara Fabian va reveni pe 18 şi pe 19 noiembrie la Sala Palatului cu melodiile sale pline de emoţie, iar Bryan Adams se reîntâlneşte cu românii, iar festivalurile toamnei şi recitalurile inedite vor conecta generaţii şi vor da culoare lunii noiembrie, potrivit Mediafax.</p>
      <p>Gala "Folk You! Florian Pittiş" a deschis luna de cântări cu spectacole ce se întind pe parcursul a două zile. Seria de cântări a debutat pe 1 noiembrie, de la ora 17.00, în Piaţa George Enescu din Bucureşti, iar pe scenă au urcat artişti precum Mircea Baniciu, Adrian Sărmăşan şi Dinu Olăraşu. Cea de-a doua zi de concerte din cadrul evenimentului va începe de la ora 16.00, iar formaţia Viţa de Vie va fi una dintre cele ce vor urca pe scenă. Evenimentul, la care intrarea este gratuită, se va încheia cu un concert susţinut de Cristi Minculescu, Valter &amp; Bor.</p>
      <p>Cea de-a XVI-a ediţie a Festivalului SoNoRo a debutat pe 1 noiembrie, de la ora 19:00, la Palatul Cotroceni - Sala Unirii. Ediţia 2019 a Festivalului SoNoRo propune tema "DaDa", aducându-i un omagiu lui Tristan Tzara, dadaismului şi fenomenelor artistice care l-au caracterizat. Un număr de 30 de artişti din 25 de ţări vor urca pe scenă în faţa publicului până pe 17 noiembrie.</p>
      <p>Pe 5 noiembrie, formaţia Holograf va porni într-un turneu naţional pentru a celebra două decenii de la apariţia albumului "Holografica". Turneul va debuta la Cinema Pro din Capitală, de la ora 19.00, iar fanii vor putea asculta piese consacrate ale albumului, precum "Să nu-mi iei niciodată dragostea" şi "Vine o zi".</p>
      <p>Formaţia The Motans, cunoscută pentru piese precum "Înainte să ne fi născut", "Versus" şi "Jackpot", va susţine un concert pe 6 noiembrie, la Hard Rock Cafe din Bucureşti. De la ora 21.30, admiratorii îl vor putea vedea şi asculta pe solistul Denis, ce a colaborat cu vedete precum Delia şi Irina Rimes.</p>
      <p>Pe 9 noiembrie, Roger Hodgson, cunoscut din grupul muzical Supertramp, va susţine pentru prima oară un concert în România, la Sala Radio. Evenimentul va începe la ora 18.00 şi va aduce în ţară interpretarea live atât a unor piese pe care Roger le-a înregistrat pentru Supertramp, cât şi a unor melodii de pe albumele sale solo, precum "Child of Vision".</p>
      <p>După cele două concerte din 2000 şi 2008, în Capitală, Bryan Adams revine în faţa publicului din România la Cluj, pe BT Arena, pe 11 noiembrie, în cadrul turneului ”Shine a Light”.</p>
      <p>Turneul "50 World Tour" o va readuce în Capitală pe cântăreaţa Lara Fabian, pe 18 şi pe 19 noiembrie, la Sala Palatului. Concertele vor începe de la ora 19.30, celebrând cea de-a cincizecea aniversare a cântăreaţei belgiano-canadiane şi cei peste 30 de ani de carieră. La concertul susţinut în România de artistă în anul 2012, după primele acorduri ale piesei "Je t'aime", toată sala s-a ridicat în picioare ţinând foi cu inimioare şi cu mesajul "Ne-ai lipsit".</p>
      <p>Lista principalelor concerte programate în luna noiembrie în Bucureşti:</p>
      <p>2 noiembrie</p>
      <p>Antonia - Berăria H (19.00)</p>
      <p>Şatra B.E.N.Z. - Arenele Romane (21.00)</p>
      <p>4 noiembrie</p>
      <p>:umbra - Club Expirat (20.00)</p>
      <p>Riot V - Fabrica (20.00)</p>
      <p>5 noiembrie</p>
      <p>Pepiniera: Baby Elvis &amp; Astro Generale - Club Expirat (21.00)</p>
      <p>6 noiembrie</p>
      <p>Am Fost La Munte Şi Mi-a Plăcut - Club Control (20.00)</p>
      <p>The Unhappened: Janis Joplin vs. Nirvana - Berăria H (21.45)</p>
      <p>7 noiembrie</p>
      <p>Marco Mendoza - Quantic Club (19.00)</p>
      <p>Coma - Club Control (20.00)</p>
      <p>8 noiembrie</p>
      <p>Taxi - Sala Palatului (19.00)</p>
      <p>Anna Lesko, The Zuralia Orchestra - Berăria H (22.30)</p>
      <p>9 noiembrie</p>
      <p>Havasi - Sala Palatului (16.00)</p>
      <p>byron - Arenele Romane (19.00)</p>
      <p>10 noiembrie</p>
      <p>Silvia Dumitrescu - Sala Palatului (19.30)</p>
      <p>11 noiembrie</p>
      <p>Bryan Adams - BT Arena (Cluj-Napoca, 20.00)</p>
      <p>12 noiembrie</p>
      <p>Irina Rimes - Berăria H (21.45)</p>
      <p>13 noiembrie</p>
      <p>Nicu Alifantis &amp; Zan - Hard Rock Cafe (21.30)</p>
      <p>14 noiembrie</p>
      <p>Direcţia 5 - Hard Rock Cafe (21.30)</p>
      <p>15 noiembrie</p>
      <p>Luna Amară - Quantic Club (21.00)</p>
      <p>17 noiembrie</p>
      <p>Ana Moura - Sala Palatului (20.00)</p>
      <p>18 noiembrie</p>
      <p>Makaya McCraven - Club Control (20.00)</p>
      <p>19 noiembrie</p>
      <p>Annihilator - Quantic Club (19.00)</p>
      <p>20 noiembrie</p>
      <p>The Mono Jacks - Hard Rock Cafe (21.30)</p>
      <p>Mercury Legacy, tribut Queen - Berăria H (21.45)</p>
      <p>21 noiembrie</p>
      <p>Jazz Up! Festival "Dan Mândrilă" - Sala Radio (19.00)</p>
      <p>Cargo - Hard Rock Cafe (21.30)</p>
      <p>22 noiembrie</p>
      <p>Celelalte Cuvinte - Quantic Club (20.00)</p>
      <p>Loredana &amp; Banda Agurida - Berăria H (20.00)</p>
      <p>25 noiembrie</p>
      <p>Shai Maestro Trio - Club Control (20.00)</p>
      <p>26 noiembrie</p>
      <p>Carla's Dreams - Berăria H (21.30)</p>
      <p>27 noiembrie</p>
      <p>Powerwolf - Arenele Romane (18.30)</p>
      <p>Viţa de Vie - Hard Rock Cafe (21.30)</p>
      <p>28 noiembrie</p>
      <p>Zdob şi Zdub - Sala Palatului (19.30)</p>
      <p>30 noiembrie</p>
      <p>Robin and the Backstabbers - Arenele Romane (18.00).</p>
      <related>
        <a href="https://www.descopera.ro/cultura/18514955-inamicul-lui-james-bond-in-viitorul-film-din-serie-ar-fi-un-ecologist"/>
      </related>
      <related>
        <a href="https://www.descopera.ro/cultura/18509712-pictura-renascentista-gasita-intr-o-bucatarie-vanduta-pentru-o-suma-colosala"/>
      </related>
      <related>
        <a href="https://www.descopera.ro/cultura/18509603-tiparirea-celui-mai-recent-volum-din-seria-asterix-si-obelix-in-romania-a-provocat-un-scandal-in-franta"/>
      </related>
      <related>
        <a href="https://www.descopera.ro/cultura/18502142-cinci-destinatii-turistice-care-iti-pot-starni-creativitatea"/>
      </related>
      <related>
        <a href="https://www.descopera.ro/cultura/18489208-o-expozitie-retrospectiva-dedicata-lui-leonardo-da-vinci-la-muzeul-luvru-din-paris"/>
      </related>
      <related>
        <a href="https://www.descopera.ro/cultura/18485734-daniel-craig-cel-mai-longeviv-agent-james-bond"/>
      </related>
      <related>
        <h4>Citeşte şi</h4>
        <a href="https://www.descopera.ro/natura/18453807-cimpanze-congo-pictor-tablouri-supranumit-cezanne-al-maimutelor"/>
        <a href="https://www.descopera.ro/dnews/17892691-drake-artist-an-2018"/>
        <a href="https://www.descopera.ro/cultura/17661255-tablou-david-hockney-cea-mai-scumpa-lucrare-artist-viata"/>
        <a href="https://www.descopera.ro/dnews/17268438-un-artist-australian-a-stat-ingropat-timp-de-trei-zile-pentru-arta-de-protest"/>
      </related>
    </article>
  </body>
</html>