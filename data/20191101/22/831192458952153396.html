<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tragodia-sta-megara-aytos-einai-o-drastis-toy-en-psychro-fonikoy-den-thymamai-ti-ekana-ego-to-ekana-foto/"/>
    <meta property="og:site_name" content="europost.gr"/>
    <meta property="article:published_time" content="2019-11-01T22:53:44+00:00"/>
    <meta property="og:title" content="Τραγωδία στα Μέγαρα: Αυτός είναι ο δράστης του εν ψυχρώ φονικού! ««Δεν θυμάμαι τι έκανα… Εγώ το έκανα!» (Φωτο)"/>
    <meta property="og:description" content="Σοκ έχει προκαλέσει στο πανελλήνιο η εν ψυχρώ δολοφονία ενός άνδρα μέσα στο σπίτι του στα Μέγαρα, με δράστη έναν 51χρονο. Νεκρός από τα πυρά του κουνιάδου του, είναι ένας 48χρονος γιατρός, ενώ η 43χρονη σύζυγός"/>
  </head>
  <body>
    <article>
      <h1>Τραγωδία στα Μέγαρα: Αυτός είναι ο δράστης του εν ψυχρώ φονικού! ««Δεν θυμάμαι τι έκανα… Εγώ το έκανα!» (Φωτο)</h1>
      <address>
        <time datetime="2019-11-01T22:53:44+00:00">01 Nov 2019, 22:53</time>
      </address>
      <p>Σοκ έχει προκαλέσει στο πανελλήνιο η εν ψυχρώ δολοφονία ενός άνδρα μέσα στο σπίτι του στα Μέγαρα, με δράστη έναν 51χρονο.</p>
      <p>Νεκρός από τα πυρά του κουνιάδου του, είναι ένας 48χρονος γιατρός, ενώ η 43χρονη σύζυγός του νοσηλεύεται τραυματισμένη στο νοσοκομείο. Ο 51χρονος, ο οποίος είναι σωφρονιστικός υπάλληλος, μπήκε στο σπίτι του άτυχου ζευγαριού στη συμβολή των οδών Μυκηνών και Μελετίου Λουκά, στα Μέγαρα και άρχισε να πυροβολεί εναντίον τους, έπειτα από καβγά.</p>
      <p>Βαριές κατηγορίες αντιμετωπίζει ο δράστης του φονικού στα Μέγαρα<br/>Ο 48χρονος, ο οποίος αρχικά είχε τις αισθήσεις του, κατέληξε λίγο αργότερα, ενώ η γυναίκα τραυματίστηκε σοβαρά και μεταφέρθηκε με ασθενοφόρο του ΕΚΑΒ στο Θριάσιο, όπου και νοσηλεύεται.</p>
      <p>Σύμφωνα με πληροφορίες ο δράστης παραδέχθηκε την πράξη του. «Δεν θυμάμαι τι έκανα… Εγώ το έκανα. Το μυαλό μου έχει θολώσει… Εγώ το έκανα. Αυτός φταίει που χώρισα με τη γυναίκα μου, αυτός μας χώρισε, αυτός φταίει», φέρεται να είπε στους αστυνομικούς. «Σε μία κίνηση απελπισίας πήρα το όπλο και άρχισα να πυροβολώ», συμπλήρωσε.</p>
      <figure>
        <img src="https://europost.gr/wp-content/uploads/2019/11/megara-drastis-1-300x206.jpg"/>
      </figure>
      <p>Το κίνητρο για την ανθρωποκτονία σύμφωνα με τα έως τώρα στοιχεία είναι το γεγονός, ότι ο φερόμενος ως δράστης θεωρούσε τον 48χρονο υπεύθυνο για τον χωρισμό με την γυναίκα του.</p>
      <p>Σύμφωνα με πληροφορίες, μέσα στο σπίτι την ώρα του φονικού, βρίσκονταν τα δύο από τα τρία παιδιά του ζευγαριού καθώς και ο αδελφός της γυναίκας, ο οποίος μόλις αντιλήφθηκε τι συνέβαινε, έτρεξε και κλείδωσε το ένα παιδί στο μπάνιο.</p>
      <p>Σύμφωνα με μάρτυρα που μίλησε στο iefimerida.gr, το θύμα πίεζε το τραύμα, κοντά στη μηριαία αρτηρία, από τη σφαίρα. Να σημειωθεί ότι ο 48χρονος ήταν γιατρός.</p>
      <p>Ο 51χρονος κατηγορούμενος θα απολογηθεί την Τρίτη, ενώ σε βάρος του ασκήθηκε δίωξη για ανθρωποκτονία από πρόθεση, απόπειρα ανθρωποκτονίας και παράνομη οπλοκατοχή, οπλοφορία και οπλοχρησία.</p>
      <h3>Σχετικά</h3>
    </article>
  </body>
</html>