<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/v-ukrayini-55-virobnictva-spirtu-znahoditsya-v-tini-zelenskiy-328234_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T22:52:00+00:00"/>
    <meta property="og:title" content="В Україні 55% виробництва спирту знаходиться в тіні — Зеленський"/>
    <meta property="og:description" content="У президента також озвучили суму збитків від тіньового ринку."/>
  </head>
  <body>
    <article>
      <h1>В Україні 55% виробництва спирту знаходиться в тіні — Зеленський</h1>
      <h2>У президента також озвучили суму збитків від тіньового ринку.</h2>
      <address>
        <time datetime="2019-11-01T22:52:00+00:00">01 Nov 2019, 22:52</time>
      </address>
      <p>55% <b><a href="https://dt.ua/ECONOMICS/mert-hoche-pidvischiti-minimalni-cini-na-alkogol-313693_.html">виробництва "Укрспирту"</a> </b>знаходиться в тіні. Про це повідомив президент Володимир Зеленський під час наради з питань розвитку спиртової галузі України в рамках поїздки в Тернопільську область.</p>
      <p>"Така у мене є статистика, ви скажете, так це чи ні, тобто більше половини, 55% виробництва зараз "Укрспирту" у тіні, державні заводи контролюються кримінальними угрупованнями більше 10 років", — підкреслив він.</p>
      <p>У той же час заступник керівника Офісу президента Юлія Ковалів розповіла, що, починаючи з 2016 року, фінасовий результат держпідприємства скоротився в 5 разів, а бюджет недоотримав 8 млрд грн через тіньовий ринок спирту.</p>
      <p>"Це так само впливає на сплату податків. Якщо податок на прибуток "Укрспирт" платив в 2016 році майже 30 млн, то в 2018 році жодної копійки податку на прибуток найбільший державний спиртовий монополіст не сплатив до бюджету", — зазначила вона.</p>
      <p>Як раніше повідомлялося, законопроект про <b><a href="https://dt.ua/ECONOMICS/dozvoliti-privatizaciyu-ukrspirtu-mozhut-vzhe-do-kincya-roku-radnik-ministra-325817_.html">демонополізацію спиртової галузі</a></b> можуть прийняти до кінця 2019 рік. Кабмін має намір залучити в держбюджет 6-7 млрд грн <b><a href="https://dt.ua/ECONOMICS/kabmin-maye-namir-otrimati-6-7-mlrd-grn-vid-privatizaciyi-ukrspirtu-326073_.html">від приватизації "Укрспирту"</a></b> і скоротити тіньовий обіг продукції.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>