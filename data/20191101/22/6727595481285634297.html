<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/are-you-aware-of-metoo-india-asked-by-bollywood-singer-sona-to-sachin-tendulkar658.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T22:39:00+00:00"/>
    <meta property="og:title" content="സച്ചിന്‍, താങ്കള്‍ക്ക് #MeToo വിനെക്കുറിച്ച് ധാരണയുണ്ടോ?"/>
    <meta property="og:description" content="Bollywood National News Reality Show Sachin Tendulkar India മുംബൈ: ക്രിക്കറ്റ് ലോകത്തെ ഇതിഹാസം എന്നു വിശേഷിപ്പിക്കപ്പെടുന്ന സച്ചന്‍ ടെന്‍ഡുല്‍ക്കറിനെ വിമര്‍ശിച്ച് ബോളിവുഡ"/>
  </head>
  <body>
    <article>
      <h1>സച്ചിന്‍, താങ്കള്‍ക്ക് #MeToo വിനെക്കുറിച്ച് ധാരണയുണ്ടോ?</h1>
      <address><time datetime="2019-11-01T22:39:00+00:00">01 Nov 2019, 22:39</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: ക്രിക്കറ്റ് ലോകത്തെ ഇതിഹാസം എന്നു വിശേഷിപ്പിക്കപ്പെടുന്ന സച്ചന്‍ ടെന്‍ഡുല്‍ക്കറിനെ വിമര്‍ശിച്ച് ബോളിവുഡ് ഗായിക. ഇന്ത്യയിലെ മീടു മുന്നേറ്റത്തില്‍ നിരവധി തവണ ആരോപണ വിധേയനായ വ്യക്തി പ്രധാന വിധികര്‍ത്താവ് ആയിരുന്ന സംഗീത പരിപാടിയെ സച്ചിന്‍ പുകഴ്ത്തി പറഞ്ഞതില്‍ പ്രതിഷേധിച്ചാണ് ഗായികയുടെ പരാമര്‍ശം.</p>
      <p>ബോളിവുഡ് ഗായകനും സംഗീത സംവിധായകനുമായ അനു മാലിക്കാണ് പരിപാടിയുടെ വിധികര്‍ത്താവ്. അനു മാലിക്കിനെതിരെ കഴിഞ്ഞ വര്‍ഷം കുറെയധികം ഗുരുതരമായ ആരോപണങ്ങള്‍ ഉയര്‍ന്നിരുന്നു.</p>
      <related>
        <a href="https://www.doolnews.com/akashaganga-new-malayalam-movie-vinayan-review-by-aswin451.html?utm_source=doolnews&amp;utm_medium=related"/>
      </related>
      <p>മീടു ആരോപണത്തെ തുടര്‍ന്ന് പരിപാടിയില്‍ നിന്നും അനുമാലിക്കിനെ മാറ്റിയിരുന്നു. എന്നാല്‍ സംഗീത പരിപാടിയുടെ പുതിയ എഡിഷനില്‍ മാലിക്കിനെ പ്രധാന ജഡ്ജാക്കി വീണ്ടും കൊണ്ടു വരികയായിരുന്നു. എന്നാല്‍ ഇതിനെതിരെ ശക്തമായ പ്രതിഷേധങ്ങള്‍ ഉയര്‍ന്നുവരുന്ന സാഹചര്യത്തിലാണ് സച്ചിന്‍ സംഗീത പരിപാടിയെ പുകഴ്ത്തി രംഗത്തെത്തിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഇന്ത്യന്‍ ഐഡലിലെ യുവ ഗായകരുടെ ആലാപനവും അവരുടെ ജീവിതവും ഹൃദയസ്പര്‍ശിയാണെന്നും രാജ്യത്തിന്റെ വിവിധ ഭാഗങ്ങളില്‍ നിന്ന് വന്ന രാഹുല്‍, ചെല്‍സി ദിവാസ്, സണ്ണി എന്നിഗായകരുടെ സംഗീതത്തോടുള്ള ആഗ്രഹവും സമര്‍പ്പണവും അഭിനന്ദനീയമാണ്. എനിക്കുറപ്പാണ് അവര്‍ ഉയരങ്ങളിലേക്ക് പോകും. എന്നായിരുന്നു സച്ചിന്റെ ട്വീറ്റ്.</p>
      <related>
        <a href="https://www.doolnews.com/barcelona-court-acquitted-5-culprits-on-behalf-of-not-claring-they-are-legally-did-rape.html?utm_source=doolnews&amp;utm_medium=related"/>
      </related>
      <p>എന്നാല്‍ മീടൂ എന്നൊരു മുന്നേറ്റത്തെ കുറിച്ച് താങ്കള്‍ക്ക് അറിയാമോ എന്നു ചോദിച്ചാണ് സോന രംഗത്തെത്തിയത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘പ്രിയ സച്ചിന്‍, താങ്കള്‍ ഇന്ത്യയിലെ മീടുവിനെക്കുറിച്ച് ബോധവാനാണോ? നിരവധി സ്ത്രീകള്‍ ചില കുട്ടികളും പൊതു സമൂഹത്തില്‍ അനു മാലിക്കിനെ കുറിച്ച് പറഞ്ഞത് താങ്കള്‍ കേട്ടിട്ടുണ്ടോ? ഇവരുടെ വേദനകളൊന്നും ഒരു വിഷയമല്ലെന്നും ആരെയും സ്പര്‍ശിക്കുകയുമില്ലെന്നാണോ? എന്നിങ്ങനെയാണ് സോന സച്ചിനെ വിമര്‍ശിച്ച് ട്വീറ്റ് ചെയ്തത്.</p>
      <figure>
        <iframe data-src="https://twitter.com/sonamohapatra/status/1189211774542897155?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>