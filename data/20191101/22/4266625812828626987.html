<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/sbu_vykryla_pidpilnyh_vyrobnykiv_palnogo_yaki_zavdaly_5_milyoniv_ievro_1681991"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T22:21:00+00:00"/>
    <meta property="og:title" content="СБУ викрила підпільних виробників пального, які завдали 5 мільйонів євро збитків державі"/>
    <meta property="og:description" content="Співробітники Служби безпеки України викрили діяльність підпільних виробників бензину та дизпалива, які завдали збитків державі на понад 5 мільйонів євро."/>
  </head>
  <body>
    <article>
      <h1>СБУ викрила підпільних виробників пального, які завдали 5 мільйонів євро збитків державі</h1>
      <address>
        <time datetime="2019-11-01T22:21:00+00:00">01 Nov 2019, 22:21</time>
      </address>
      <p>
        <b>Співробітники Служби безпеки України викрили діяльність підпільних виробників бензину та дизпалива, які завдали збитків державі на понад 5 мільйонів євро.</b>
      </p>
      <p>Про це повідомляє <a href="https://ssu.gov.ua/ua/news/1/category/21/view/6670#.ravZ3Xdk.dpbs">пресслужба </a>СБУ.</p>
      <p>Згідно з повідомленням, нелегальне виробництво відбувалося у Харківській та Полтавській областях на нафтопереробних заводах, що офіційно займалися виробленням нафтопродуктів не підакцизної групи. Окрім цього, зловмисники використовували резервуарні потужності у цих регіонах. </p>
      <p>Як зазначається, нелегальні виробники реалізовували продукцію без сплати акцизу через підконтрольні комерційні структури на АЗС у восьми областях України. </p>
      <p>За попередніми підрахунками, лише у 2019 році організатори протиправного механізму незаконно виготовили та реалізували за підробленими документами понад 20 тис.тонн палива.</p>
      <p>На активи нелегальних виробників на трьох заводах у місті Мерефа Харківської області, містах Сагайдак та Кременчук на Полтавщині наклали арешт.</p>
      <p>Наразі тривають слідчі дії у межах кримінального провадження, розпочатого за ч. 2 ст. 364 (зловживання владою або службовим становищем), ст. 366 (службове підроблення) та ч. 2 ст. 204 (незаконне виготовлення, зберігання, збут або транспортування з метою збуту підакцизних товарів) Кримінального кодексу.</p>
      <p>Нагадаємо, депутати хочуть <a href="https://zik.ua/news/2019/10/16/deputaty_hochut_ofitsiyno_dozvolyty_rozbavlyaty_benzyn_1669681">офіційно дозволити розбавляти</a> бензин. Українські АЗС можуть отримати офіційне право розбавляти бензин біоетанолом. </p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/sbu_nazvala_vysoko_posadovtsiv_yakyy_budut_pereviryaty_na_prychetnist_do_1682053"/>
        <a href="https://zik.ua/news/2019/11/01/sbu_vykryla_sprobu_vyvezennya_do_rf_produktsii_dlya_viyskovyh_korabliv_1681849"/>
        <a href="https://zik.ua/news/2019/11/01/sbu_zatrymala_cholovika_yakyy_prodavav_posady_u_pravoohoronnyh_ta_derzhavnyh_1681577"/>
        <a href="https://zik.ua/news/2019/10/31/na_ternopilshchyni_proyshly_antyterorystychni_navchannya_1680851"/>
      </related>
    </article>
  </body>
</html>