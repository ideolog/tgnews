<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/niderlandy_proponuvaly_meni_gromadyanstvo_v_obmin_na_svidchennya__tsemah_1681997"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T22:07:00+00:00"/>
    <meta property="og:title" content="Нідерланди пропонували мені громадянство в обмін на свідчення, – Цемах"/>
    <meta property="og:description" content="Колишній учасник збройного формування &quot;ДНР&quot; і підозрюваний у справі рейсу МН17 Володимир Цемах заявив, що Нідерланди пропонували йому громадянство в обмін на свідчення у справі про авіакатастрофу у 2014 році над Донбасом."/>
  </head>
  <body>
    <article>
      <h1>Нідерланди пропонували мені громадянство в обмін на свідчення, – Цемах</h1>
      <address>
        <time datetime="2019-11-01T22:07:00+00:00">01 Nov 2019, 22:07</time>
      </address>
      <p>
        <b>Колишній учасник збройного формування "ДНР" і підозрюваний у справі рейсу МН17 Володимир Цемах заявив, що Нідерланди пропонували йому громадянство в обмін на свідчення у справі про авіакатастрофу у 2014 році над Донбасом.</b>
      </p>
      <p>Про це він розповів в інтерв'ю колишньому головному редактору РІА Новини Україна Кирилу Вишинському, пише <a href="https://24tv.ua/tsemah_pro_dopiti_u_spravi_mh17_meni_proponuvali_budinochok_v_niderlandah_n1228105">24tv.ua</a>.</p>
      <p>За його словами, під час перебування в СІЗО у Києві його кілька разів допитували російськомовні слідчі з Нідерландів та Австралії. Колишній бойовик повідомив, що вони запропонували йому захист у разі дачі свідчень.</p>
      <p>"Вони пропонували програму захисту свідків, пропонували громадянство і будиночок в Голландії...", – стверджує Цемах.</p>
      <p>Також Цемах додав, що відмовився від пропозиції "з-за свого патріотизму".</p>
      <p>У той же час вона підтвердив, що під час операції з його затримання у Сніговому українські силовики були обстріляні з міномета.</p>
      <p>"З тієї сторони здійснили мінометний обстріл. Сказали, що будуть кидати п'ять хв. Мене почали везти в колясці, вони чомусь кинули шосту. Я кажу, напевно, відразу прикопайте", – заявив Цемах.</p>
      <p>При цьому він заявив, що не вважає себе терористом, а навпаки – жертвою терору з боку України і думає судитися з нею в міжнародних судах.</p>
      <p><a href="https://zik.ua/news/2019/09/07/obmin_polonenymy_zmi_opublikuvaly_spysok_zvilnenyh_rosiyan_1641965">Нагадаємо,</a> 7 вересня Україна передала Росії фігуранта справи про збитий над Донбасом малайзійський "Боїнг" рейсу MH17 Володимира Цемаха згідно з умовами обміну полоненими.</p>
      <p>Того ж дня з’явилася інформація, що прокуратура Нідерландів попросила РФ видати Цемаха. Росіяни це заперечили. </p>
      <related>
        <h4>читайте також</h4>
        <a href="https://zik.ua/news/2019/10/31/u_spravi_mn17_mozhut_zyavytysya_novi_pidozryuvani__zasnovnyk_bellingcat_1680593"/>
        <a href="https://zik.ua/news/2019/10/10/katastrofa_mn17_niderlandy_poyasnyly_yak_rozsliduvatymut_rol_ukrainy_1665203"/>
        <a href="https://zik.ua/news/2019/09/06/zvilnennya_tsemaha_ne_vplyne_na_spravu_mn17__rozsliduvach_bellingcat_1641423"/>
        <a href="https://zik.ua/news/2019/09/06/reaktsiya_niderlandiv_na_zvilnennya_tsemaha_svidchyt_shcho_z_nymy_tsi_plany_ne_1641345"/>
      </related>
    </article>
  </body>
</html>