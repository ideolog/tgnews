<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/sport/football/diakate-dinamo-futbolist-vodiv-vikradene-avto-aresht-50051225.html"/>
    <meta property="og:site_name" content="НВ"/>
    <meta property="article:published_time" content="2019-11-01T22:17:00+00:00"/>
    <meta property="og:title" content="Екс-захисника Динамо арештували за кермом викраденого автомобіля — ЗМІ"/>
    <meta property="og:description" content="Колишній захисник Динамо Пап Діакате був заарештований за кермом викраденого автомобіля."/>
  </head>
  <body>
    <article>
      <h1>Екс-захисника Динамо арештували за кермом викраденого автомобіля — ЗМІ</h1>
      <h2>Колишній захисник Динамо Пап Діакате був заарештований за кермом викраденого автомобіля.</h2>
      <address>
        <time datetime="2019-11-01T22:17:00+00:00">01 Nov 2019, 22:17</time>
      </address>
      <p>Як повідомляє <a href="https://www.estrepublicain.fr/edition-de-nancy-ville/2019/10/30/un-footballeur-conduit-une-voiture-volee-sans-le-savoir">L'est Republicain</a>, поліція зупинила 35-річного наставника французького Вандьовра за кермом позашляховика Jaguar для звичайної перевірки документів.</p>
      <p>Сенегалець не мав при собі посвідчення водія, тоді як транспортний засіб, як виявилося, було в угоні.</p>
      <p>Читайте також:<br/><a href="https://nv.ua/ukr/sport/football/irina-morozyuk-foto-druzhina-morozyuka-usi-druzhini-futbolistiv-rozdyagayutsya-50050975.html">&amp;nbspУсі дружини футболістів роздягаються. Дружина екс-захисника Динамо прокоментувала свої епатажні фотографії</a></p>
      <p>Екс-футболіст заявив, що не знав про це і купив автомобіль в одному з автосалонів міста Нансі, на підтвердження чого показав чек. Проте, молодого тренера заарештували.</p>
      <p>"Я жертва в цій історії і не робив нічого протизаконного. Те, що зі мною сталося, на жаль, могло статися з ким завгодно. Кожен, хто знайомий зі мною, знає, що я не бандит і не викрадач", - запевнив Діакате.</p>
      <p>В результаті поліція встановила, що колишній захисник Динамо дійсно придбав позашляховик в автосалоні і був відпущений на свободу. Розслідування триває.</p>
      <p>У грудні 2017 року повідомлялося, що в Києві <a href="https://nv.ua/ukr/ukraine/events/nevidomi-rozstriljali-v-kijevi-avtomobil-futbolista-dinamo-zmi-2320371.html">невідомі обстріляли автомобіль гравця київського Динамо</a> Дениса Гармаша.</p>
    </article>
  </body>
</html>