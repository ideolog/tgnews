<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/calcio/serie-a/notizie/bologna-inter-1-2-pagelle-lukaku-gigantesco-candreva-apre-strada-cead8f30-fdad-11e9-8a58-4dee50fcf96c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Bologna-Inter 1-2, le pagelle: Lukaku gigantesco, Candreva apre la strada"/>
    <meta property="og:description" content="Bastoni non si nasconde mai. Skorupski con le mani confeziona tre miracoli veri su Lautaro, Lukaku e Skriniar. Orsolini un ingenuo"/>
  </head>
  <body>
    <article>
      <h1>Bologna-Inter 1-2, le pagelle: Lukaku gigantesco, Candreva apre la strada</h1>
      <h2>Bastoni non si nasconde mai. Skorupski con le mani confeziona tre miracoli veri su Lautaro, Lukaku e Skriniar. Orsolini un ingenuo</h2>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Guido De Carolis, inviato a Bologna</a></address>
      <p>Pagelle Bologna</p>
      <p><b>7 Skorupski</b> Con le mani confeziona tre miracoli veri su Lautaro, Lukaku e Skriniar. Ogni tocco con i piedi è un brivido, però senza fare danni.</p>
      <p><b>5 Mbaye</b> Non commette il rigore, ma se si arriva a quella situazione è perché non riesce a spazzare un innocuo pallone.</p>
      <p><b>6 Danilo</b> Lautaro è cliente scomodo, finché sta nella sua zona è quasi innocuo.</p>
      <p><b>5 Bani</b> Vive nell’ombra del gigante Lukaku: non la vede mai.</p>
      <p><b>5,5 Krejci</b> Dalla sua parte Lazaro, fa un po’ troppo movimento.</p>
      <p><b>6 Poli</b> Guida con attenzione la pattuglia di centrocampo, la tiene al riparo dai pericoli.</p>
      <p><b>6,5 Svanberg</b> Il più pericoloso e continuo: sfiora il gol in avvio. Dà fastidio piantato nel cuore del gioco nerazzurro.</p>
      <p><b>4 Orsolini</b> Un ingenuo. Incenerisce la partita del Bologna con il fallo da rigore su Lautaro.</p>
      <p><b>6,5 Soriano</b> Lo si vede a momenti, però porta in vantaggio i rossoblù, anche se il suo tiro diventa imprendibile grazie a una deviazione.</p>
      <p><b>5 Sansone </b>Molto al di sotto delle attese. Finisce per nascondersi tra le linee e perdersi in fretta.</p>
      <p><b>5 Palacio</b> Dedizione da ventenne, lui che ne ha 27. La giocata giusta non gli viene proprio mai.</p>
      <p><b>5 Medel </b>L’ex interista entra male nel match, toglie lucidità non aggiunge fisico.</p>
      <p><b>6 Mihajlovic </b>(in panchina Tanjga) Il Bologna spaventa l’Inter e perde solo nel recupero. Squadra attenta, davanti però bisogna creare qualcosa in più.</p>
      <p>Pagelle Inter</p>
      <p><b>6 Handanovic</b> La rete del Bologna è una palla avvelenata da una deviazione. Sventa su Svanberg.</p>
      <p><b>7 Skriniar </b>La vittoria porta pure la sua firma. Nella mischia picchia la palla da cui nasce l’1-2.</p>
      <p><b>6,5 De Vrji</b> Sfortunato sull’autogol, prima era stato perfetto.</p>
      <p><b>6 Bastoni </b>Non si nasconde mai, poco traffico da gestire.</p>
      <p><b>6,5 Lazaro </b>Redento, mostra il meglio di sé. Affondi veloci, continuità e sul pari l’idea giusta è la sua.</p>
      <p><b>5 Gagliardini</b> Disastroso. Sbaglia ogni pallone in qualunque direzione.</p>
      <p><b>5,5 Brozovic</b> Affaticato, se l’Inter non domina la partita è per i troppi errori in palleggio.</p>
      <p><b>6 Barella </b>Non eccelle, però i nerazzurri stanno in piedi grazie ai suoi recuperi.</p>
      <p><b>5 Biraghi </b>Ha sempre paura di fare la giocata sbagliata: ha ragione, spesso la fa.</p>
      <p><b>8 Lukaku</b> Gigantesco: nella mole, nel gioco, nei gol. Assolve agli obblighi di sponda restituendo palloni in quantità. Trascina al successo l’Inter con la seconda doppietta, giusto premio a una partita splendida.</p>
      <p><b>6,5 Lautaro</b> Guadagna il rigore della vittoria. Prima è pericoloso e si sacrifica.</p>
      <p><b>6,</b><b>5 Vecino</b> Il suo ingresso è prezioso: aiuta a schiacciare il Bologna.</p>
      <p><b>6,5 Candreva</b> Entra e apre strade fin lì mai battute.</p>
      <p><b>7 Conte</b> La sesta vittoria consecutiva in trasferta evidenzia la forza mentale della squadra. Nel momento più cupo ribalta la partita e la vince con i cambi.</p>
    </article>
  </body>
</html>