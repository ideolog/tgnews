<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/miss-francia-conto-rovescia-la-finale-le-polemiche-ecco-30-sfidanti-che-si-contenderanno-scettro/30-rivali_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Miss Francia: conto alla rovescia per la finale tra le polemiche. Ecco le 30 sfidanti che si contenderanno lo scettro"/>
    <meta property="og:description" content="Dopo il caso per l’uniforme «rivisitata» scelta da Miss Lorena per partecipare rivelato l’elenco delle sfidanti della Miss in carica. Appena eletta era stata al centro di un attacco degli haters sui social. La proclamazione il 14 dicembre al Dôme di Marsiglia"/>
  </head>
  <body>
    <article>
      <h1>Miss Francia: conto alla rovescia per la finale tra le polemiche. Ecco le 30 sfidanti che si contenderanno lo scettro</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Francesco Tortora</a></address>
      <p>Non manca mai di far scalpore il concorso per Miss Francia. La 90esima edizione, finalissima il 14 dicembre 2019, è già partita tra le polemiche. Provocate dall’annuncio che Miss Lorena avrebbe indossato alla finale un’uniforme rivisitata della Prima Guerra Mondiale. Vedremo cosà accadrà sulla passerella del Dôme di Marsiglia, dove si terrà per il secondo anno consecutivo la finale di Miss Francia. Saranno ben 30 le finaliste. Nei mesi scorsi si sono guadagnate il titolo di reginetta di bellezza della loro regione o dipartimento per potersi sfidare e ottenere la corona che <a href="https://www.corriere.it/foto-gallery/esteri/19_maggio_11/miss-francia-chi-vaimalama-chaves-91f246bc-73b0-11e9-a46f-84c039eb72db.shtml">l'anno scorso era stata vinta da Vaimalama Chaves</a> (nella foto). Anch’essa finita subito al centro di una polemica: qualche mese dopo la sua elezione la giovane di origini polinesiane era stata oggetto di pesanti accuse sui social a causa del suo peso. Secondo gli “haters” Vaimalama dopo l’elezione si era lasciata andare ed era ingrassata troppo.</p>
      <figure>
        <img src="https://images2.corriereobjects.it/methode_image/2019/10/30/Moda/Foto%20Moda/312.0.170812337.jpg?v=201911020957"/>
      </figure>
      <aside>Scheda 1 di 31<br/><br/>INDIETRO<a href="https://www.corriere.it/moda/news/cards/miss-francia-ecco-chi-sono-30-reginette-regionali-che-si-contenderanno-corona-scettro/ilona-roberlin-miss-lorena.shtml"> AVANTI</a></aside>
    </article>
  </body>
</html>