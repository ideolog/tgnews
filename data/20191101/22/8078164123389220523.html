<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_02/novara-uccide-fratello-scappa-la-pistola-caccia-all-uomo-907ee5ac-fd7a-11e9-8a58-4dee50fcf96c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Novara, uccide il fratello per gelosia. Si costituisce dopo la fuga"/>
    <meta property="og:description" content="Il fatto è avvenuto a Trecate, la vittima si chiama Daniele Saporito e ha 36 anni. Il fratello Rosario, di quattro anni più vecchio, in fuga su una Hyundai"/>
  </head>
  <body>
    <article>
      <h1>Novara, uccide il fratello per gelosia. Si costituisce dopo la fuga</h1>
      <h2>Il fatto è avvenuto a Trecate, la vittima si chiama Daniele Saporito e ha 36 anni. Il fratello Rosario, di quattro anni più vecchio, si è consegnato ai carabinieri. «Pensava avesse una relazione con la moglie»</h2>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Redazione Cronaca</a></address>
      <p>NOVARA Tragedia familiare nel Novarese. Daniele Saporito, 36 anni, è stato ucciso nel primo pomeriggio da un colpo di pistola sparato dal fratello Rosario, di quattro anni più grande. Dopo alcune ore, gli investigatori sarebbero propensi a considerare alla base del movente la gelosia: pare che Rosario credesse che il fratello Daniele avesse una relazione con sua moglie.</p>
      <h4>Il fermo</h4>
      <p>L’omicida era scappato a bordo della sua Hyundai. Per ore i carabinieri lo hanno cercato tra Lombardia e Piemonte. Poi in serata l’uomo si è costituito proprio ai militari dell’Arma di Novara. L’omicidio è avvenuto all’interno di un appartamento di Trecate, nel Novarese. E la vittima è morta sul colpo.</p>
      <h4>La vittima</h4>
      <p>La vittima, che da poco tempo si era separato dalla moglie, faceva il pizzaiolo ed era padre di due bambini piccoli. Nella casa dove è avvenuto il delitto, vive anche la madre dei due fratelli Saporito.</p>
    </article>
  </body>
</html>