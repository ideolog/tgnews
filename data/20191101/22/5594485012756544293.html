<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/ne-e-za-vyarvane-11-godishen-otkradna-laptop-sled-dni-magare_news706767.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T22:50:00+00:00"/>
    <meta property="og:title" content="Не е за вярване! 11-годишен открадна лаптоп, след дни - магаре"/>
    <meta property="og:description" content="Малкият крадец дори възседнал и яздил животното из село Равен"/>
  </head>
  <body>
    <article>
      <h1>Не е за вярване! 11-годишен открадна лаптоп, след дни - магаре</h1>
      <h2>Малкият крадец дори възседнал и яздил животното из село Равен</h2>
      <address>
        <time datetime="2019-11-01T22:50:00+00:00">01 Nov 2019, 22:50</time>
      </address>
      <p>https://blitz.bg/obshtestvo/ne-e-za-vyarvane-11-godishen-otkradna-laptop-sled-dni-magare_news706767.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572628856-a16557f0fbb3dc6a2a06e1a985e30208-980x.jpg"/>
      </figure>
      <p><b>Преди дни открадна лаптоп, сега магарето на съсед. Какво да кажем?! Това споделиха жители на момчилградското село Равен след като малолетен бе установен като извършител на кражба на домашно животно в населеното място, пише 24rodopi.com.</b>   Деянието бе разкрито от полицаи в РУ-Момчилград. Сигнал за кражбата бил подаден от собственика на добичето в село Равен.<br/><br/>В хода на проверката и организираните издирвателни действия било установено, че извършител на кражбата е малолетно момче. Животното е намерено и върнато на собственика.<br/><br/>Материалите по случая ще бъдат изпратени в Комисията за борба с противообществените прояви на малолетни и непълнолетни за предприемане на възпитателни мерки, посочиха от Областната дирекция на МВР.<br/>  Момчето задигнало магарето на потърпевшия стопанин. 11-годишният дори го възседнал и яздил из населеното място, разказаха жители на Равен.<br/>  Дни преди това, момчето откраднало лаптоп, чанта и зарядно, както и 20 лева от книжарница в Момчилград. След подаден сигнал и организирани издирвателни действия малолетният бил установен в дома му в селото.</p>
    </article>
  </body>
</html>