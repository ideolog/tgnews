<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/siatkowka,119/superpuchar-wloch-heynen-i-leon-kontra-bednorz-zmierza-sie-w-finale,982300.html"/>
    <meta property="og:site_name" content="TVN24"/>
    <meta property="article:published_time" content="2019-11-01T22:10:00+00:00"/>
    <meta property="og:title" content="Trener nie zabrał go na mistrzostwa. Bednorz przed szansą pokonania Heynena"/>
    <meta property="og:description" content="Wielu kibiców siatkówki w Polsce latem nie potrafiło zrozumieć decyzji selekcjonera reprezentacji, który przed mistrzostwami Europy zrezygnował z Bartosza Bednorza. Plotkowano, że Vital Heynen nie ..."/>
  </head>
  <body>
    <article>
      <h1>Trener nie zabrał go na mistrzostwa. Bednorz przed szansą pokonania Heynena</h1>
      <address>
        <time datetime="2019-11-01T22:10:00+00:00">01 Nov 2019, 22:10</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/dae5586e-b8ac-47c5-be6a-35ac69f97947.jpg?type=1&amp;srcmode=0&amp;srcx=1/1&amp;srcy=3/10&amp;srcw=1/1&amp;srch=17/20&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/ee67be24-c371-4873-953c-1bf5b6bc8aaf-480p.mp4"/>
          <figcaption>Vital Heynen po meczu z Francją</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/52d2752b150f9c35ccb6869cbf074e48/4e3dc198-ff38-4d48-af80-5d045170f7b8-480p.mp4"/>
          <figcaption>Vital Heynen po zwycięstwie z Francją</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/ec6bddab-f80b-44a3-9faf-0a927444f0e4-480p.mp4"/>
          <figcaption>Polska - Iran w Pucharze Świata</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/5959cedb-5645-430c-bdd0-7c29fb1c588f-480p.mp4"/>
          <figcaption>Polska - Kanada w Pucharze Świata</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/2b4e446d-4e5f-4a1c-bcf5-b24c11938423-480p.mp4"/>
          <figcaption>Polska - Brazylia - Puchar Świata 2019</figcaption>
        </figure>
        <figcaption>Vital Heynen to trener reprezentacji Polski Foto: Newspix | Video: tvn24</figcaption>
      </slideshow>
      <h3>Wielu kibiców siatkówki w Polsce latem nie potrafiło zrozumieć decyzji selekcjonera reprezentacji, który przed mistrzostwami Europy zrezygnował z Bartosza Bednorza. Plotkowano, że Vital Heynen nie dogaduje się z przyjmującym, a ten nie odnajduje się w zespole. Teraz obaj panowie staną przeciwko sobie w spotkaniu o Superpuchar Włoch.</h3>
      <related>
        <a href="https://eurosport.tvn24.pl/siatkowka,119/kochanowski-zaplacil-cene-mlodosci-bednorz-nie-jest-czescia-druzyny,957205.html"/>
      </related>
      <p>Bednorz znakomicie spisywał podczas finału Ligi Narodów w Chicago, gdzie poprowadził kadrę do brązowych medali i znalazł się w szóstce najlepszych zawodników turnieju. Potem niespodziewanie zabrakło go w składzie na mistrzostwa Europy, a potem na Puchar Świata.</p>
      <p>- To był dla mnie cios, którego nie rozumiałem. Nie mogłem w to uwierzyć - mówił potem rozżalony 25-latek.</p>
      <h3>Znakomita gra kolegów z zakopiańskiego pokoju</h3>
      <p>Teraz "Bedni" będzie miał szansę pokazać trenerowi, że być może popełnił błąd. Przyjmujący występuje na co dzień w Leo Shoes Modena. W sobotnim pierwszym półfinale Superpucharu Włoch zagrał od początku, a jego drużyna niespodziewanie pokonała Cucine Lube Civitanova 3:1. Polak zaprezentował się znakomicie i zdobył 18 punktów. U przegranych niezbyt dobrze zaprezentował się środkowy Mateusz Bieniek.</p>
      <p>W drugim półfinale zobaczyliśmy nowych, klubowych podopiecznych Heynena, a więc ekipę Sir Safety Conad Perugia. Prowadzona przez Belga ekipa pokonała po równie ciekawym spotkaniu 3:1 Itas Trentino. W zespole zwycięzców 19 punktów zdobył przyjmujący polskiej kadry Wilfredo Leon. Co ciekawe, naturalizowany Kubańczyk na zgrupowaniu przez mistrzostwami Europy w Zakopanem mieszkał w jednym pokoju właśnie z... Bednorzem.</p>
      <p>Finał między Leo Shoes Modena a Sir Safety Conad Perugia odbędzie się w sobotę o godzinie 18.</p>
      <p>
        <b>Wyniki półfinałów Superpucharu Włoch:</b>
      </p>
      <p>Cucine Lube Civitanova - Leo Shoes Modena 1:3 (24:26, 21:25, 29:27, 20:25)</p>
      <p>Sir Safety Conad Perugia - Itas Trentino 3:1 (21:25, 25:23, 25:21, 25:22)</p>
      <p>Autor: Srogi / Źródło: eurosport.pl</p>
    </article>
  </body>
</html>