<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/stadion__tak_stadion_lukash_obitsyaie_zrobyty_zi_svoiei_spravy_publichnyy_1681995"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T22:55:00+00:00"/>
    <meta property="og:title" content="«Стадіон – так стадіон»: Лукаш обіцяє зробити зі своєї справи публічний процес"/>
    <meta property="og:description" content="Колишня міністерка юстиції України Олена Лукаш пообіцяла, що зробить максимально публічним процес, пов’язаний зі справою проти неї."/>
  </head>
  <body>
    <article>
      <h1>«Стадіон – так стадіон»: Лукаш обіцяє зробити зі своєї справи публічний процес</h1>
      <address>
        <time datetime="2019-11-01T22:55:00+00:00">01 Nov 2019, 22:55</time>
      </address>
      <p>
        <b>Колишня міністерка юстиції України Олена Лукаш пообіцяла, що зробить максимально публічним процес, пов’язаний зі справою проти неї.</b>
      </p>
      <p>Про це під час ексклюзивного інтерв’ю в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявила колишня міністерка юстиції України Олена Лукаш.</p>
      <p>Пані Лукаш зазначила, що вона збирається зробити справу, яка відкрита проти неї, максимально публічною, і вона не збирається нічого приховувати.</p>
      <p>«Стадіон – так стадіон. Я зроблю з цієї справи публічний процес. Я в цьому зацікавлена, я буду знімати все: те, що буде у правоохоронних органах і, тим більше, те, що буде в суді. Мені нема чого приховувати, я все демонструю публічно. Я готова до будь-якого повороту подій», – наголосила Лукаш.</p>
      <p>Зокрема, гість програми Сергій Лямець поцікавився, чому, на думку пані Лукаш, її справа з'явилася саме зараз. Ексміністр юстиції відповіла, що вона виникла, тому що Генеральна прокуратура обманула Раду Європи, щоб ввести проти неї санкції.</p>
      <p>«Коли через рік Рада Європи запитала, чому ми вели санкції, хоч одну підозру дайте, була виписана саме майнова підозра... П'ять генеральних прокурорів поспіль і всі їхні заступники не наважились зробити нічого схожого…, а Рябошапка зробив. І я вважаю, що це звичайне слабоумство. Я не хочу шукати ніяких других, третіх, четвертих шарів», – прокоментувала ексміністерка.</p>
      <figure>
        <iframe src="https://www.youtube.com/embed/ODwMOk5p7o4" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/10/17/lukash_pidpysala_pidozru_i_poprosyla_dopytaly_ii_1670375">Нагадаємо</a>, що колишній міністр юстиції України Олена Лукаш повідомила, що вона підписала підозру на 50 сторінок і попросила, аби її допитали.</p>
      <related>
        <h4>читайте також</h4>
        <a href="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
        <a href="https://zik.ua/news/2019/11/01/ya_zavysla_nadovgo_lukash_rozsmishyla_studiyu_absurdnymy_pytannyamy_z_testiv_1681965"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/10/29/ofitsiyno_stanom_na_1_zhovtnya_2019_roku_v_gpu_pratsyuvalo_2078_shtatnyh_1679021"/>
      </related>
    </article>
  </body>
</html>