<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902015/trainer-van-union-christiansen-scheidsrechter-had-vroeger-moeten-affluiten-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T22:27:00+00:00"/>
    <meta property="og:title" content="Trainer van Union Christiansen: “Scheidsrechter had vroeger moeten affluiten”"/>
    <meta property="og:description" content="De topper in 1B tussen Oud-Heverlee Leuven en Union is vrijdag vervroegd definitief gestaakt. Problemen met het licht lieten het duel in het water vallen. Volgens Thomas Christiansen had de scheidsrechter de match al eerder moeten staken."/>
  </head>
  <body>
    <article>
      <h1>Trainer van Union Christiansen: “Scheidsrechter had vroeger moeten affluiten”</h1>
      <address>
        <time datetime="2019-11-01T22:27:00+00:00">01 Nov 2019, 22:27</time>
      </address>
      <p>
        <b>De topper in 1B tussen Oud-Heverlee Leuven en Union is vrijdag vervroegd definitief gestaakt. Problemen met het licht lieten het duel in het water vallen. Volgens Thomas Christiansen had de scheidsrechter de match al eerder moeten staken.</b>
      </p>
      <p>Meteren na affluiten verscheen de trainer van Union voor de camera van Proximus. "Wij wilden spelen", haalde de Deen zijn schouders op. "Wij waren ook bezig aan een goede match. Wij geloofden in onze kansen, maar op deze manier kun je niet spelen."</p>
      <p>Aan Den Dreef vielen de stadionlichten tot vier keer toe uit. Toen de match meer dan een halfuur stil lag – de wettelijk maximaal voorziene tijd – maakte de ref een einde aan de partij. "Volgens mij had de scheidsrechter eerder moeten affluiten, maar iedereen verdedigt zijn eigen belangen", stelde Christiansen.</p>
      <aside>Lees meer<br/><a href="https://www.voetbalprimeur.be/nieuws/902012/stroompanne-aan-den-dreef-match-tussen-oud-heverlee-leuven-en-union-ligt-stil.html?itm_source=www.voetbalprimeur.be&amp;itm_medium=highlighted-content">Topper tussen Oud-Heverlee Leuven en Union al voor de vierde keer stilgelegd</a></aside>
      <p>"Wij verdedigen onze belangen en Union verdedigt haar belangen. De scheidsrechter zal ook bepaalde regels moeten volgen. Mijn spelers verdienden het om hier negentig minuten te spelen", besloot de trainer van Union.</p>
    </article>
  </body>
</html>