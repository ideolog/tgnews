<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/obitsyanoi_vesny_ne_bude__eksministerka_yustytsii_pro_rozsliduvannya_1681971"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T22:10:00+00:00"/>
    <meta property="og:title" content="Обіцяної «весни» не буде, - ексміністерка юстиції про розслідування резонансних справ"/>
    <meta property="og:description" content="Колишній міністр юстиції України Олена Лукаш вважає, що українцям не варто очікувати розслідування обіцяних резонансних справ. І все це пов'язано з тим, що люди, які знаходяться в правоохоронних органах, є тими, хто безпосередньо замішаний в цих справах."/>
  </head>
  <body>
    <article>
      <h1>Обіцяної «весни» не буде, - ексміністерка юстиції про розслідування резонансних справ</h1>
      <address>
        <time datetime="2019-11-01T22:10:00+00:00">01 Nov 2019, 22:10</time>
      </address>
      <p>
        <b>Колишній міністр юстиції України Олена Лукаш вважає, що українцям не варто очікувати розслідування обіцяних резонансних справ. І все це пов'язано з тим, що люди, які знаходяться в правоохоронних органах, є тими, хто безпосередньо замішаний в цих справах.</b>
      </p>
      <p>Про це під час ексклюзивного інтерв’ю в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявила колишня міністерка юстиції України Олена Лукаш.</p>
      <p>Ведуча ток-шоу Наташа Влащенко зауважила, що учора Руслан Рябошапка, генеральний прокурор України, закрив провадження щодо «Укроборонпрому». Зокрема, вона поцікавилась думкою гості, чому було прийняте таке рішення і чи було це погоджено з ОП. Пані Лукаш відповіла, що президентом була встановлена дата 1 листопада для звіту правоохоронних органів щодо низки резонансних справ. І ось сьогодні їхню результативність можна тверезо побачити.</p>
      <p>«Справи «свинооборонпрому» зливаються в «турборежимі». І я припускаю, що так буде продовжуватися й надалі, і обіцяної нам «весни» не буде. ЇЇ не буде, бо ніхто морально, ментально, юридично і фінансово в цьому не зацікавлений», –переконана Лукаш.</p>
      <figure>
        <iframe src="https://www.youtube.com/embed/ODwMOk5p7o4" width="640" height="360" data-service="Youtube" scrolling="no"/>
      </figure>
      <p>За її словами, так відбувається, тому що всі правоохоронні органи очолюють люди, далекі від бажання встановлювати законність, які, з її слів, морально і історично зв'язані зі «свинооборонпромом».</p>
      <p>«Руслан Рябошапка - маленький непримітний клерк, пік кар'єри якого випав на каденцію Петра Порошенка. Скажіть, чи немає зв'язку між Русланом Рябошапкою і Петром Порошенком. Його заступник Віктор Чумак - це член комітету Майдану, в який входив разом з Порошенком, Парубієм і Чорновол. Віталій Касько - це адвокат Юрія Луценка. Він може вийти на Луценка чи на себе?» – наголосила ексміністерка.</p>
      <p>Нагадаємо, що колишня міністерка юстиції Олена Лукаш <a href="https://zik.ua/news/2019/10/17/lukash_prognozuie_rozval_rezonansnyh_sprav_ta_prypynennya_sprav_shchodo_1670481">прогнозувала</a> розвал резонансних справ та припинення справ щодо «Укроборонпрому».</p>
      <related>
        <h4>читайте також</h4>
        <a href="https://zik.ua/news/2019/11/01/stadion__tak_stadion_lukash_obitsyaie_zrobyty_zi_svoiei_spravy_publichnyy_1681995"/>
        <a href="https://zik.ua/news/2019/11/01/eksministerka_lukash_diyalnist_ryaboshapky_pryzvede_do_kolapsu_pravoohoronnoi_1681951"/>
        <a href="https://zik.ua/news/2019/10/25/ryaboshapka_stvoryv_nove_upravlinnya_yake_zaymetsya_reformamy_gpu_1676479"/>
        <a href="https://zik.ua/news/2019/10/17/lukash_prognozuie_rozval_rezonansnyh_sprav_ta_prypynennya_sprav_shchodo_1670481"/>
      </related>
    </article>
  </body>
</html>