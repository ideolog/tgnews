<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902016/1b-loopt-in-het-100-van-meir-neemt-stelling-in-andere-matchen-niet-spelen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T22:37:00+00:00"/>
    <meta property="og:title" content="1B loopt in het 100, Van Meir neemt stelling in: 'Andere matchen niet spelen'"/>
    <meta property="og:description" content="Het was de bedoeling dat in de komende wedstrijden van de Proximus League de winnaar van de eerste periodetitel uit de bus zou komen. Dat gaat door het stilleggen van Oud-Heverlee Leuven – Union niet gebeuren. Als Eric Van Meir het mag bepalen, moeten de andere 1B-ploegen dit weekend alvast niet in actie komen."/>
  </head>
  <body>
    <article>
      <h1>1B loopt in het 100, Van Meir neemt stelling in: 'Andere matchen niet spelen'</h1>
      <address>
        <time datetime="2019-11-01T22:37:00+00:00">01 Nov 2019, 22:37</time>
      </address>
      <p>
        <b>Het was de bedoeling dat in de komende wedstrijden van de Proximus League de winnaar van de eerste periodetitel uit de bus zou komen. Dat gaat door het stilleggen van Oud-Heverlee Leuven – Union niet gebeuren. Als Eric Van Meir het mag bepalen, moeten de andere 1B-ploegen dit weekend alvast niet in actie komen.</b>
      </p>
      <p>Door problemen met het licht werd de match tussen Oud-Heverlee Leuven en Union in het King Powerstadion eerder dan verwacht stilgelegd. Van Meir zag het met lede ogen aan: 'En dit op de dertiende speeldag. Het zal dus nog even duren voor we de winnaar van de eerste periode kennen', aldus de voormalige Rode Duivel.</p>
      <aside>Lees meer<br/><a href="https://www.voetbalprimeur.be/nieuws/902012/stroompanne-aan-den-dreef-match-tussen-oud-heverlee-leuven-en-union-ligt-stil.html?itm_source=www.voetbalprimeur.be&amp;itm_medium=highlighted-content">Topper tussen Oud-Heverlee Leuven en Union al voor de vierde keer stilgelegd</a></aside>
      <p>De match tussen Oud-Heverlee Leuven en Union moet nu voor een commissie verschijnen. Deze moet oordelen over het verdere verloop van de match of een eventuele forfaitnederlaag voor OHL. De uitspraak kan nog een tijdje op zich laten wachten. Dit is natuurlijk vervelend volop in de 'titelstrijd'. Van Meir stelt dan ook: 'Ik verwacht dan ook dat de andere wedstrijden niet gespeeld mogen worden.'</p>
      <figure>
        <iframe data-src="https://twitter.com/eric0268/status/1190379484098310146?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zaterdag ontvangt Westerlo Lommel en is er ook nog Beerschot – Roeselare. Zondag staan Lokeren en Virton nog tegenover elkaar. OHL, Virton, Union en Westerlo zijn nog in de running voor het eerste periodekampioenschap.</p>
      <aside>Lees meer<br/><a href="https://www.voetbalprimeur.be/nieuws/902015/trainer-van-union-christiansen-scheidsrechter-had-vroeger-moeten-affluiten-.html?itm_source=www.voetbalprimeur.be&amp;itm_medium=highlighted-content">Trainer van Union Christiansen: “Scheidsrechter had vroeger moeten affluiten”</a></aside>
    </article>
  </body>
</html>