<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/business/2019/11/01/kak-mitata-na-trymp-vyzdeistvat-na-potrebitelite.428242"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T22:38:00+00:00"/>
    <meta property="og:title" content="Как митата на Тръмп въздействат на потребителите?"/>
    <meta property="og:description" content="Несигурността усложнява реакцията на производителите | Dnes.bg"/>
  </head>
  <body>
    <article>
      <h1>Как митата на Тръмп въздействат на потребителите?</h1>
      <h2>Несигурността усложнява реакцията на производителите</h2>
      <address><time datetime="2019-11-01T22:38:00+00:00">01 Nov 2019, 22:38</time> by <a rel="author" href="https://www.dnes.bg/author/268" target="_blank">Екип на Bloomberg</a></address>
      <p>Отдавна е ясно, че митата на Белия дом върху стоки на стойност милиарди долари, произведени в Китай, не са добри за американските потребители или търговците. Колко зле биха могли да станат нещата е трудно да се прецени, пише <a href="https://www.bloombergtv.bg/novini-ot-sveta/2019-11-01/kakav-efekt-varhu-potrebitelite-imat-mitata-na-tramp"><b>B</b><b>loomberg TV Bulgaria</b></a>, позовавайки се на Bloomberg.</p>
      <p>Онлайн магазинът Wayfair отчете тримесечните си резултати в четвъртък, прогнозирайки значително по-бавен темп на растеж на продажбите през следващото тримесечие. Компанията заяви, че прогнозите отчасти отразяват предизвикателствата, свързани с митата, които през лятото скочиха до 25% за много от продуктите ѝ.</p>
      <p>По време на телефонен разговор с инвеститори от ръководството на Wayfair са обяснили, че определени артикули са станали по-скъпи, тъй като доставчиците им са повишили цените. Оказва се, че това кара клиентите да обмислят по-дълго време покупките си. В същото време доставчиците на по-скъпи артикули, виждайки как обемът на продажби потъва, понякога намаляват цените. В резултат е налице повтарящ се цикъл на несигурност. </p>
      <p>Разбира се, не всеки потребителски бизнес се сблъсква със същите предизвикателства като Wayfair. Но търговците на дребно (и законодателите във Вашингтон) трябва да възприемат случващото се с онлайн търговеца за предупредителен сигнал.</p>
      <p>Въздействието на митата върху потреблението често се обсъжда по доста опростен начин: че те ще доведат до повишаване на цените, което означава, че купувачите ще купуват по-малко неща. Опитът на Wayfair показва, че ситуацията е по-сложна. Да, потребителите ще променят поведението си, но не винаги по директен или предвидим начин. И тази несигурност усложнява реакцията на производителите и търговците на дребно.</p>
      <p>Компанията за играчки Hasbro видя как акциите ѝ потъват със 17%, след като обяви разочароващи финансови резултати, които са в резултат на затруднения в резултат на въведените мита.</p>
      <p>Малко американки търговци на дребно и потребителски марки ще могат да избегнат въздействието на търговската политика на американския президент Доналд Тръмп. Най-доброто, което могат да направят, е да се ангажират да бъдат по-гъвкави и да следят за ефектите от митата.</p>
    </article>
  </body>
</html>