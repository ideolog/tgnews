<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/01/foto-dubay-shahzodasi-bir-oy-ichida-ikkinchi-marta-ozbekistonga-keldi/"/>
    <meta property="og:site_name" content="Daryo"/>
    <meta property="article:published_time" content="2019-11-01T22:12:00+00:00"/>
    <meta property="og:title" content="Foto: Dubay shahzodasi bir oy ichida ikkinchi marta O‘zbekistonga keldi"/>
    <meta property="og:description" content="U Tashkent City hududidagi Hilton mehmonxonasiga joylashib, Toshkent shahar hokimi Jahongir Ortiqxo‘jayev bilan uchrashgan"/>
  </head>
  <body>
    <article>
      <h1>Foto: Dubay shahzodasi bir oy ichida ikkinchi marta O‘zbekistonga keldi</h1>
      <address>
        <time datetime="2019-11-01T22:12:00+00:00">01 Nov 2019, 22:12</time>
      </address>
      <p>Dubay amirligining valiahdi Shayx Hamdan bin Muhammad Ol Maktum oktabr oyida ikkinchi marta O‘zbekistonga keldi.</p>
      <figure>
        <img src="https://s.daryo.uz/wp-content/uploads/2019/11/IMG_20191101_205642_116-650x431.jpg"/>
        <figcaption>Foto: Telegram/Zed News</figcaption>
      </figure>
      <p>Telegram’dagi AviaSpotter kanalining ma’lum qilishicha, Dubay hukumatiga xizmat ko‘rsatuvchi Dubai Royal Air Wing samolyoti 31-oktabr, payshanba kuni Toshkentga qo‘ngan.</p>
      <figure>
        <img src="https://s.daryo.uz/wp-content/uploads/2019/11/ELhlqPNa6fisszXn83q_UR9OeWxPs5CR-680x459.jpg"/>
        <figcaption>Foto: Instagram/faz3</figcaption>
      </figure>
      <p>Shayx Hamdanning Instagram’ga yuklagan suratlariga ko‘ra, u Tashkent City hududidagi Hilton mehmonxonasiga joylashib, payshanba kuni Toshkent shahar hokimi Jahongir Ortiqxo‘jayev bilan uchrashgan.</p>
      <figure>
        <img src="https://s.daryo.uz/wp-content/uploads/2019/11/Lb0noiuXKJ5KCWPh3dNFGGiwpU_nkZQx-485x600.jpg"/>
        <figcaption>Foto: Instagram/faz3</figcaption>
      </figure>
      <p>Shahzoda, shuningdek, O‘zbekiston Prezidenti Shavkat Mirziyoyev oilasi vakillarining ham mehmoni bo‘lgan.</p>
      <p>Dubay taxti vorisi oktabr oyi o‘rtalarida ham O‘zbekistonda bo‘lib, Navoiy shahridan qariyb 50 kilometr uzoqlikdagi cho‘l hududida lochinlar bilan ov qilgan edi.</p>
      <figure>
        <img src="https://s.daryo.uz/wp-content/uploads/2019/11/VEDEhlKyFw9-LnQjYgsSxn_cjiFWHRSp-578x600.jpg"/>
        <figcaption>Foto: Instagram/faz3</figcaption>
      </figure>
      <p>Bu hududda 300 gektar maydonni egallagan “Amirliklarning yo‘rg‘a tuvaloqni asrash markazi” joylashgan.</p>
    </article>
  </body>
</html>