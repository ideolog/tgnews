<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/zamah_na_zelenskogo_spravoyu_fedyny_zaymetsya_dbr_1682019"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T22:50:00+00:00"/>
    <meta property="og:title" content="«Замах на Зеленського»: Справою Федини займеться ДБР"/>
    <meta property="og:description" content="Справа народного депутата від «Європейської солідарності» Софії Фединої, яка розкритикувала спілкування президента Володимира Зеленського з добровольцями (зокрема, що на нього може бути організований замах), буде розслідуватися Державним бюро розслідувань."/>
  </head>
  <body>
    <article>
      <h1>«Замах на Зеленського»: Справою Федини займеться ДБР</h1>
      <address>
        <time datetime="2019-11-01T22:50:00+00:00">01 Nov 2019, 22:50</time>
      </address>
      <p>
        <b>Справа народного депутата від «Європейської солідарності» Софії Фединої, яка розкритикувала спілкування президента Володимира Зеленського з добровольцями (зокрема, що на нього може бути організований замах), буде розслідуватися Державним бюро розслідувань.</b>
      </p>
      <p>Про це на запит <a href="https://www.rbc.ua/ukr/news/gbr-podtverdili-nachnut-rassledovanie-otnoshenii-1572628327.html">РБК-Україна </a>повідомили в ДБР.</p>
      <p>Так, в Держбюро розслідувань підтвердили, що Генеральною прокуратурою було розпочато провадження щодо можливого вчинення злочину нардепом Фединою.</p>
      <p>«Провадження відкрито, прокуратурою внесено відомості до Єдиного реєстру досудових розслідувань. Підслідність визначена за ДБР», – повідомили в ДБР</p>
      <p>В п’ятницю Генеральний прокурор Руслан Рябошапка підтвердив відкриття кримінальної справи проти Фединої.</p>
      <p>«Так, це правда. І не тільки він, але і багато народних депутатів зверталися з цього приводу. Провадження було відкрито в понеділок, там очевидні ознаки злочину, по яких було відкрито провадження. Здається, ДБР зараз розслідує», – сказав Рябошапка.</p>
      <p>Відзначимо, що заяву на Федину написав депутат з фракції «Слуга народу» Олександра Качура.</p>
      <p>Обговорюючи розмову Зеленського з добровольцями в Золотому, Федина і волонтер Маруся Звіробий висловили припущення, що під час однієї з таких поїздок президент може потрапити під обстріл або стати жертвою замаху.</p>
      <p>Федина пізніше розповіла, що їй почали надходити погрози після цих висловлювань, після чого вона подала заяву в Генеральну прокуратуру і Міністерство внутрішніх справ. Проте, ці заяви у неї не прийняли, зазначивши, що в них відсутній склад злочину. Федина назвала це «подвійними стандартами».</p>
      <p><a href="https://zik.ua/news/2019/10/29/skandalni_slova_nardepky_sofii_fedyny_pogrozy_zelenskomu_planuvannya_1678859">Читайте також:</a> скандальні слова нардепки Федини: погрози Зеленському, планування замаху чи привернення уваги?</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/30/dbr_ta_gpu_domovylysya_pro_peredachu_sprav_maydanu_1679873"/>
        <a href="https://zik.ua/news/2019/10/29/skandalni_slova_nardepky_sofii_fedyny_pogrozy_zelenskomu_planuvannya_1678859"/>
        <a href="https://zik.ua/news/2019/10/29/skoryk_vyslovlyuvannya_fedyny_neprypustymi_u_demokratychnomu_suspilstvi_1678879"/>
        <a href="https://zik.ua/news/2019/10/28/sud_zobovyazav_dbr_rozsliduvaty_zlyv_nabu_taiemnoi_informatsii_shchodo_1678251"/>
      </related>
    </article>
  </body>
</html>