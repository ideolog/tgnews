<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18521615-reteaua-neurala-artificiala-antrenata-cu-versuri-de-death-metal"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Reţeaua neurală artificială ''antrenată'' cu versuri de death metal"/>
    <meta property="og:description" content="Cercetătorii au pregătit un algoritm care să scrie versuri cu ajutorul albumelor Cannibal Corpses."/>
  </head>
  <body>
    <article>
      <h1>Reţeaua neurală artificială ''antrenată'' cu versuri de death metal</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5109/18521615/1/concert-rock-123rf-descopera.jpg"/>
      </figure>
      <p>Cercetătorii au pregătit un algoritm care să scrie versuri cu ajutorul albumelor Cannibal Corpses.</p>
      <p>Grupul Dadabots, care combină muzica şi crearea algoritmilor, în speranţa de a „elimina oamenii din muzică”, a creat o reţea neurală, un algoritm care funcţionează într-un mod asemănător reţelelor neurale biologice, care scrie versuri de death metal. Ce atrage atenţia asupra acestor versuri este conţinutul brutal al acestora, având trimiteri explicite la omucidere, notează <a href="http://futurism.com/the-byte/trained-neural-net-cannibal-corpse-album?fbclid=IwAR1HFsC4DqRtvNZMyFlxVBVFh9vtAho7MNC0DNnK4tmAZ8muTOZBMOcfHY4">Futurism</a>.</p>
      <p>Pentru a programa această reţea neurală artificială, membrii grupului Dadabots au folosit 40 GB de postări de pe o <a href="https://www.descopera.ro/stiinta/17660320-retele-sociale-cresc-senzatia-de-singuratate">reţea socială</a>, astfel încât algoritmul să poată învăţa bazele construirii propoziţiilor şi a frazelor. Totuşi, din cauza faptului că materialul de învăţare a fost reprezentat de către postările de zi cu zi ale oamenilor obişnuiţi, versurile au căpătat rapid conotaţii politice. „Problema este că, ocazional, (n.r. reţeaua neurală artificială), ar transforma versurile într-un discurs politic (pentru că iniţial a fost instruit pe internet), aşa că a trebuit să filtrăm toate acestea (n.r. interferenţe), a explicat CJ Carr, co-fondator Dadabots.</p>
      <p>Pentru a rezolva această problemă, grupul a apelat la discografia Cannibal Corpses, pentru ca algoritmul să înveţe cum să facă versuri de <a href="https://www.descopera.ro/dnews/15092560-muzica-heavy-metal-i-ar-putea-ajuta-pe-studenti-sa-si-dezvolte-gandirea-critica-sustine-un-renumit-psiholog-canadian-video">death metal.</a> Rezultatele, după cum explică co-fondatorul, au fost uşor de observat. În loc de discursuri politice, reţeaua „preferă” să scrie versuri despre omucidere, cu o muţime de detalii extrem de grafice.</p>
      <p>Carr explică faptul că, pentru a analiza versurile, acest algoritm are nevoie de o reţea neurală suplimentară care să separe versurile de coloana sonoră şi ţipetele de pe fundal.</p>
      <figure>
        <iframe src="https://www.youtube.com/embed/rWu0077WAY8" width="560" height="315" data-service="Youtube" scrolling="no"/>
      </figure>
      <p>Rezultatul „colaborării dintre cele două <a href="https://www.descopera.ro/lumea-digitala/16716682-ibm-creeaza-inteligenta-artificiala-folosind-modelul-creierului-uman-ceea-ce-va-imbunatati-considerabil-capacitatea-robotilor">reţele neurale artificiale</a> este transmis în cadrul unui flux live pe Youtbe, versurile care apar pe ecran sunt, în mare parte, coerente, iar atunci când acestea par aberante, seamănă, în viziunea unor utilizatori, cu versurile unei alte trupe de death metal: Deathlock.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/15092560-muzica-heavy-metal-i-ar-putea-ajuta-pe-studenti-sa-si-dezvolte-gandirea-critica-sustine-un-renumit-psiholog-canadian-video">Muzica heavy metal i-ar putea ajuta pe studenţi să-şi dezvolte gândirea critică, susţine un renumit psiholog canadian - VIDEO</a>
        </b>
      </p>
      <p>
        <b>
          <a href="https://www.descopera.ro/dnews/15425913-ce-spun-genurile-muzicale-despre-oamenii-care-le-indragesc">Ce se întâmplă atunci când asculţi heavy metal? Rezultatele sunt surprinzătoare - VIDEO</a>
        </b>
      </p>
      <p>
        <b>
          <a href="https://www.descopera.ro/dnews/15022520-legatura-dintre-satanistii-iubitori-de-heavy-metal-si-fanii-muzicii-clasice-descoperire-neasteptata-facuta-de-oamenii-de-stiinta-video">LEGĂTURA dintre ''sataniştii'' iubitori de heavy metal şi fanii muzicii clasice. Descoperire neaşteptată făcută de oamenii de ştiinţă - VIDEO</a>
        </b>
      </p>
      <p>
        <b>
          <a href="https://www.descopera.ro/dnews/5533473-muzica-heavy-metal-este-cel-mai-bun-insecticid">Muzica Heavy-Metal este cel mai bun insecticid</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/lumea-digitala/18502082-google-va-folosi-inteligenta-artificiala-pentru-imbunatatirea-motorului-sau-de-cautare"/>
        <a href="https://www.descopera.ro/stiinta/18488507-frunza-artificiala-care-produce-gaz-la-dezvoltarea-ei-a-lucrat-si-un-roman"/>
        <a href="https://www.descopera.ro/stiinta/18484514-piele-artificiala-ce-reactioneaza-la-gadilat-si-mangaiat-folosita-pentru-telefoanele-mobile"/>
        <a href="https://www.descopera.ro/lumea-digitala/18454694-google-chrome-va-folosi-inteligenta-artificiala-pentru-a-analiza-imaginile"/>
      </related>
    </article>
  </body>
</html>