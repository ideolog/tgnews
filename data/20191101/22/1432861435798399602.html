<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/klop-dade-primer-kak-mozhe-da-se-reshi-problemyt-s-natovareniq-grafik-v-angliq-1390950.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T22:03:00+00:00"/>
    <meta property="og:title" content="Клоп даде пример как може да се реши проблемът с натоварения график в Англия"/>
    <meta property="og:description" content="Мениджърът на Ливърпул Юрген Клоп отново изрази недоволство от графика, който очаква мърсисайдци и все още неясната ситуация с мача от четвъртфиналите на Карабао Къп срещу Вила Срещите от тази фаза трябва да се изиграят по програма в седмицата между 16-22 декември, а Ливърпул има ангажименти в Световното клубно първенство в Катар"/>
  </head>
  <body>
    <article>
      <h1>Клоп даде пример как може да се реши проблемът с натоварения график в Англия</h1>
      <address><time datetime="2019-11-01T22:03:00+00:00">01 Nov 2019, 22:03</time> by <a rel="author">Sportlive.bg</a></address>
      <p>Мениджърът на<b> <a href="https://www.sportlive.bg/tags/4688">Ливърпул</a></b> Юрген Клоп отново изрази недоволство от графика, който очаква мърсисайдци и все още неясната ситуация с мача от четвъртфиналите на Карабао Къп срещу Вила. Срещите от тази фаза трябва да се изиграят по програма в седмицата между 16-22 декември, а Ливърпул има ангажименти в Световното клубно първенство в Катар.</p>
      <p>"Все още не сме стигнали до решение. При положение, че имаме играчи в Катар, не може да оставим такива в Англия за Карабао Къп. Ако погледнем към графика, всичко е окей – Висшата лига, какво първенство, сензационно, наистина. След това Карабао Къп: страхотен турнир, какъв прекрасен мач имаше в сряда вечер. Но все още има доста мачове през януари, след натоварен график през декември, следват полуфинали в две срещи. За мен решението е лесно – ако искате турнирът да продължи, защо полуфиналите трябва да са в две срещи? Това е разликата с останалите страни. Ние сме единствената, която не иска да обърне внимание на проблема“, сподели Клоп относно натоварения график и ситуацията в Карабао Къп.</p>
      <p>Специалистът похвали Трент Александър-Арнолд преди утрешния сблъсък с новака Астън Вила в 11-ия кръг на <a href="https://www.sportlive.bg/worldfootball/england"><b>английската Висша лига</b></a>. 21-годишният десен бек е на път да изиграе своя мач номер 100 за мърсисайдци в събота следобед. „Той е толкова млад и същевременно толкова опитен. Това е страхотна история по различни причини. Знам, че в Ливърпул всички отчаяно искаха „скаузър“, който да пробие в първия тим. Когато той дебютира, каза следното: „Страхотно, но не става въпрос за един мач, а за 100“. Сега може да говорим за това и нямаше толкова много лоши мачове в тези 100 зад гърба му“, изказа суперлативи по адрес на защитника германецът.</p>
      <p>
        <i>
          <b>А каква е пълната програма на Ливърпул до началото на 2020 година - <a href="https://www.sportlive.bg/worldfootball/england/Praznici-Livyrpul-vliza-v-opustoshitelna-seriq-ot-machove-a-i-shte-obikoli-sveta-za-dni-1390420.html">вижте в този материал</a>.</b>
        </i>
      </p>
      <p> </p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Livyrpul-iska-da-igrae-s-dva-razlichni-otbora-v-dve-razlichni-strani-po-edno-i-syshto-vreme-1390784.html"/>
        <a href="https://www.sportlive.bg/worldfootball/england/21-godishen-se-priceli-v-kapitanskata-lenta-v-Livyrpul-1390652.html"/>
        <a href="https://www.sportlive.bg/worldfootball/england/Spravedlivost-za-96-mata-shte-ima!-Policejski-nachalnik-prizna-che-e-prikril-istinata-za-tragediqta-Hilzbyro-1390589.html"/>
        <a href="https://www.sportlive.bg/worldfootball/england/Arsenal-e-edinstveniqt-otbor-prez-XXI-vi-vek-vkaral-5-gola-na-Anfijld-1390442.html"/>
      </related>
    </article>
  </body>
</html>