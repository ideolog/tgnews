<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76127-Greta-Thunberg-ziada-o-pomoc-s-cestou-do-Madridu-Zda-sa-ze-som-isla-cez-pol-sveta-nespravnym-smerom-tvrdi"/>
    <meta property="og:site_name" content="REFRESHER"/>
    <meta property="article:published_time" content="2019-11-01T22:04:00+00:00"/>
    <meta property="og:title" content="Greta Thunberg žiada o pomoc s cestou do Madridu. Zdá sa, že som išla cez pol sveta nesprávnym smerom, tvrdí"/>
    <meta property="og:description" content="Mladá aktivistka sa musí dopraviť na klimatickú konferenciu OSN."/>
  </head>
  <body>
    <article>
      <h1>Greta Thunberg žiada o pomoc s cestou do Madridu. Zdá sa, že som išla cez pol sveta nesprávnym smerom, tvrdí</h1>
      <address><time datetime="2019-11-01T22:04:00+00:00">01 Nov 2019, 22:04</time> by <a rel="author">Daniel Mikolášik</a></address>
      <p>
        <b>Mladá aktivistka sa musí dopraviť na klimatickú konferenciu OSN.</b>
      </p>
      <p>Len prednedávnom sa mladej environmentálnej aktivistke <b>Grete Thunberg</b> podarilo urobiť poriadny rozruch na klimatickom summite v sídle <b>OSN</b> v New Yorku, kedy to už nevydržala a rozkričala sa na lídrov z desiatok krajín sveta. Aktuálne ju čaká ďalšia <b>konferencia,</b> tentokrát v Madride. 16-ročná Švédka však <b>ešte nevie, ako sa tam vôbec dopraví</b>.</p>
      <p>Ako informuje stanica <a href="https://www.cnn.com/2019/11/01/europe/cop25-climate-summit-madrid-greta-thunberg-intl/index.html">CNN</a>, po tom, ako sa environmentálny summit COP25 z Čile presunul do hlavného mesta Španielska, Greta na svoj Twitter napísala verejnú prosbu. </p>
      <related>
        <a href="https://refresher.sk/69572-Greta-Thunberg-so-slzami-v-ociach-kritizovala-lidrov-v-OSN-Ukradli-ste-mi-moje-detstvo-a-sny"/>
      </related>
      <p><i>„Keďže sa konferencia COP25 oficiálne presunula zo Santiaga do Madridu, budem potrebovať pomoc. Ukázalo sa, že som cestovala cez pol sveta nesprávnym smerom. Teraz musím nájsť spôsob, ako sa v novembri dostať cez Atlantik. Ak mi ktokoľvek pomôže nájsť dopravný prostriedok, budem vďačná,“</i> tvrdí Greta na sociálnej sieti.</p>
      <p>Greta by sa opäť mala postaviť najväčším svetovým lídrom. Aj tentokrát sa očakáva silný a emotívny prejav, akým otvorila oči mnohým ľuďom počas konferencie v New Yorku. Našlo sa však aj mnoho nepriaznivcov. Kritizovali ju aj americký prezident Donald Trump či jeho ruský kolega Vladimir Putin.</p>
      <figure>
        <iframe data-src="https://twitter.com/GretaThunberg/status/1190290034131267591?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
        <a href="https://refresher.sk/67710-V-hlavnom-meste-bolo-36-stupnov-ako-s-extremnymi-teplotami-bojovali-obyvatelia-Bratislavy"/>
      </related>
    </article>
  </body>
</html>