<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_02/dicaprio-incontra-greta-leader-nostro-tempo-ci-impegneremo-assieme-ea1c44ca-fd51-11e9-8a58-4dee50fcf96c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="DiCaprio incontra Greta: «È una leader del nostro tempo. Ci impegneremo assieme»"/>
    <meta property="og:description" content="L’attore posta due foto insieme all’attivista svedese. «Spero che il suo messaggio sia un campanello d’allarme per tutti i leader mondiali»"/>
  </head>
  <body>
    <article>
      <h1>DiCaprio incontra Greta: «È una leader del nostro tempo. Ci impegneremo assieme»</h1>
      <h2>L’attore posta due foto insieme all’attivista svedese. «Spero che il suo messaggio sia un campanello d’allarme per tutti i leader mondiali»</h2>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Redazione Cronache</a></address>
      <p>Due foto postate da Leonardo DiCaprio sui suoi profili social e un commento: «È stato un onore passare del tempo con Greta. Lei e io ci siamo impegnati a sostenerci l’un l’altra, nella speranza di assicurare un futuro più luminoso per il nostro pianeta».</p>
      <h4>Ottimismo</h4>
      <p>L’attore e la giovane attivista svedese, negli Stati Uniti dopo aver partecipato all’Assemblea generale delle Nazioni Unite a New York, si sono incontrati. E DiCaprio mostra tutta la sua soddisfazione: «GretaThunberg è diventato un leader del nostro tempo — scrive —. La storia ci giudicherà per ciò che facciamo oggi per contribuire a garantire che le generazioni future possano godere dello stesso pianeta vivibile che noi abbiamo dato per scontato». E aggiunge: «Spero che il messaggio di Greta sia un campanello d’allarme per tutti i leader mondiali: è finito il tempo per l’immobilità. È grazie a Greta e ai giovani attivisti di tutto il mondo che sono ottimista su ciò che ci riserva il futuro».</p>
    </article>
  </body>
</html>