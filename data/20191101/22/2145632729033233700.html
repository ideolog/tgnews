<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="WhatsApp a introdus autentificarea cu amprenta pe Android"/>
    <meta property="og:description" content="WhatsApp, cea mai populară aplicaţie de mesagerie instantă din lume, a introdus autentificarea cu amprenta pe dispozitivele care rulează sistemul de operare Android, transmite Mediafax."/>
  </head>
  <body>
    <article>
      <h1>WhatsApp a introdus autentificarea cu amprenta pe Android</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18529553/2/whatsapp-pixabay-descopera.jpg"/>
      </figure>
      <p>WhatsApp, cea mai populară aplicaţie de mesagerie instantă din lume, a introdus autentificarea cu amprenta pe dispozitivele care rulează sistemul de operare Android, transmite Mediafax.</p>
      <p>Această caracteristică a fost disponibilă pe modele iPhone din luna februarie a acestui an. Utilizatorii dispozitivelor marca Apple compatibile pot debloca aplicaţia şi prin intermediul funcţiei Face ID, de recunoaştere facială.</p>
      <p>Cei care vor activa noua funcţie vor trebui să se autentifice cu amprenta pentru a putea folosi aplicaţia. Potrivit WhatsApp, utilizatorii vor putea răspunde la apelurile telefonice chiar şi atunci când aplicaţia este blocată.</p>
      <p>Caracteristica va fi disponibilă treptat pentru toţi utilizatorii. Noua funcţie poate fi activată urmând calea: Settings/Account/ Privacy/Fingerprint lock sau, pentru cei care au meniul în română, Setări/Cont/Confidenţialitate/Deblocare cu amprenta.</p>
      <p>Aplicaţia WhatsApp a fost lansată în 2004 de antreprenorii Jan Koum şi Brian Acton. În 2014, Facebook a achiziţionat compania cu 19 miliarde de dolari.</p>
      <related>
        <a href="https://www.descopera.ro/lumea-digitala/18528893-china-a-dat-drumul-la-retelele-5g-inainte-de-termen"/>
      </related>
      <related>
        <a href="https://www.descopera.ro/lumea-digitala/18518293-xiaomi-lanseaza-un-nou-model-pentru-gama-de-smartphone-uri-pentru-bugetele-medii"/>
      </related>
      <related>
        <a href="https://www.descopera.ro/lumea-digitala/18518220-iphone-11-sursa-de-inspiratie-pentru-samsung"/>
      </related>
      <related>
        <a href="https://www.descopera.ro/lumea-digitala/18517363-un-virus-de-spionaj-care-a-afectat-whatsapp-a-vizat-aproximativ-100-de-jurnalisti-si-disidenti"/>
      </related>
      <related>
        <a href="https://www.descopera.ro/lumea-digitala/18513951-luna-noiembrie-aduce-o-scumpire-a-abonamentelor-hbo-go"/>
      </related>
      <related>
        <a href="https://www.descopera.ro/lumea-digitala/18509496-cum-pot-fi-rezolvate-crash-urile-noului-update-al-google-crome"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18528893-china-a-dat-drumul-la-retelele-5g-inainte-de-termen"/>
        <a href="https://www.descopera.ro/lumea-digitala/18518293-xiaomi-lanseaza-un-nou-model-pentru-gama-de-smartphone-uri-pentru-bugetele-medii"/>
        <a href="https://www.descopera.ro/lumea-digitala/18518220-iphone-11-sursa-de-inspiratie-pentru-samsung"/>
        <a href="https://www.descopera.ro/lumea-digitala/18517363-un-virus-de-spionaj-care-a-afectat-whatsapp-a-vizat-aproximativ-100-de-jurnalisti-si-disidenti"/>
      </related>
    </article>
  </body>
</html>