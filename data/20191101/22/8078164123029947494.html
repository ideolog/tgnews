<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cultura/19_novembre_02/dono-philip-roth-libri-25-anni-sua-newark-d7ac55da-fd8f-11e9-8a58-4dee50fcf96c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Il dono di Philip Roth: libri per 25 anni alla sua Newark"/>
    <meta property="og:description" content="Lo scrittore scomparso il 22 maggio 2018 ha donato almeno 2 milioni di dollari (per l’acquisto di volumi) alla biblioteca della città del New Jersey dove era nato nel 1933"/>
  </head>
  <body>
    <article>
      <h1>Il dono di Philip Roth: libri per 25 anni alla sua Newark</h1>
      <h2>Lo scrittore scomparso il 22 maggio 2018 ha donato almeno 2 milioni di dollari (per l’acquisto di volumi) alla biblioteca della città del New Jersey dove era nato nel 1933</h2>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Redazione Cultura</a></address>
      <p>Generosità post mortemdi Philip Roth, scomparso a 85 anni il 22 maggio 2018. Il romanziere ha organizzato in gran silenzio un’opera di beneficenza che è emersa solo ora per volontà testamentaria: ha donato almeno 2 milioni di dollari del suo patrimonio, stimato sui 10 milioni, alla Newark Public Library.</p>
      <p><b>Roth ha chiesto all’esecutore testamentario di versare 80 mila dollari l’anno </b>alla biblioteca comunale di Newark, nel New Jersey, la città dove era nato il 19 marzo 1933. La donazione andrà avanti per 25 anni consecutivi. Il primo pagamento verrà effettuato alla biblioteca nel febbraio 2020. La somma, ha lasciato scritto Roth, dovrà essere utilizzata solo per l’acquisto di libri e materiali didattici, mentre sono esclusi investimenti immobiliari.</p>
      <p><b>Nel 2016 Roth aveva donato la sua biblioteca privata di circa 7 mila volumi,</b> fino ad allora custodita nel suo appartamento di New York, al municipio di Newark. La donazione alla Newark Public Library è stato un «segno di gratitudine» per la città natale. Oggi la raccolta dei libri di Roth è ospitata in una stanza progettata dall’architetto Henry Myerberg, dove è stato ricostruito anche lo studio dello scrittore con alcuni suoi cimeli, come la scrivania, la sedia e la poltrona.</p>
    </article>
  </body>
</html>