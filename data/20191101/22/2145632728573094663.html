<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18512951-inginerii-de-la-mit-printre-care-o-romanca-au-creat-un-nou-sistem-care-sa-faca-masinile-autonome-mai-sigure"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Inginerii de la MIT, printre care o româncă, au creat un nou sistem care să facă maşinile autonome mai sigure"/>
    <meta property="og:description" content="Inginerii de la MIT, printre care o cercetătoare româncă, au creat un sistem care detectează schimbările umbrelor de la nivelul solului pentru a identifica obiectele în mişcare din jur."/>
  </head>
  <body>
    <article>
      <h1>Inginerii de la MIT, printre care o româncă, au creat un nou sistem care să facă maşinile autonome mai sigure</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5107/18512951/1/masina-autonoma-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Inginerii de la MIT, printre care o cercetătoare româncă, au creat un sistem care detectează schimbările umbrelor de la nivelul solului pentru a identifica obiectele în mişcare din jur.</p>
      <p>Automobilele autonome reprezintă un obiectiv şi chiar dacă s-au făcut progrese importante în aceeastă direcţie, tot mai rămân multe detalii care trebuie puse la punct înainte ca astfel de maşini să poată participa la trafic fără a-i pune pe pasageri sau pe ceilalţi şoferi în pericol.</p>
      <p>Inginerii de la Institutul Tehnologic din Massachusetts (MIT) au creat un sistem care poate ajuta la evitarea coliziunii cu alte maşini şi care ar putea să crească siguranţa automobilelor autonome. Acest sistem detectează schimbările în mărime şi direcţie ale umbrelor de la nivelul solului, permiţând astfel identificarea şi evitarea diferitelor obstacole, notează <a href="http://www.sciencedaily.com/releases/2019/10/191028164411.htm?fbclid=IwAR1eH-nCpiq_jiHgNpDaULvr27p0wGkc6QcInfOfYM1MUtRotgWlUMNMU8s">Science Daily</a>.</p>
      <p>În cadrul unui studiu recent, inginerii de MIT descriu o serie de experiemente în care şi-au testat noul sistem, care, conform acestora, este superior<a href="https://www.descopera.ro/dnews/9230652-un-sistem-bazat-pe-laser-i-ar-putea-ajuta-pe-seismologi-sa-prevada-cutremurele"> LiDAR-ului</a>, care poate detecta doar obiectele vizibile.</p>
      <p>„Pentru aplicaţiile în care roboţii se mişcă în medii cu alte obiecte sau oameni în mişcare, metoda noastră poate oferi robotului un avertisment timpuriu că cineva vine de după colţ, astfel încât vehiculul să poată încetini, să îşi adapteze calea şi să se pregătească în avans pentru a evita o coliziune”, explică cercetătoarea română Daniela Rus, director al Laboratorului de Informatică şi Inteligenţă Artificială.</p>
      <p>Sistemul construit de către cercetători, ShadowCam, foloseşte o serie de camere amplasate în diferite zone ale maşinii, care pot detecta diferenţele în intensitatea luminii în zone specifice şi care poate clasifica obiectele surpinse ca fiind „staţionare” sau „în mişcare”. Atunci când detectează obiecte în mişcare, computerul de bord reacţionează petru a evita coliziunea.</p>
      <p>Pentru a putea fi folosit în cazul <a href="https://www.descopera.ro/dnews/11353746-cel-mai-ambitios-plan-din-lumea-auto-tesla-vrea-sa-lanseze-in-3-ani-masina-cu-pilot-automat">maşinilor autonome</a>, ShadowCam a avut nevoie de serie de îmbunătăţiri faţă de versiunea iniţială. Asfel, în condiţiile de laborator în care a fost testat, sistemul avea nevoie de o serie de markeri pentru a putea identifica modificările în mediul de operare. În versiunile ulterioare, inginerii au înlocuit aceşti markeri cu odometria vizuală, care permite roboţilor să îşi stabilească poziţia în raport cu obiectele din jur. Astfel, sistemul care prelucrează imaginile suprapune o serie de cadre pentru a identifica schimbările din mediul înconjurător.</p>
      <p>Inginerii care au colaborat în cadrul acestui studiu vor ca pe viitor să depăşească faza testelor din laborator, unde mediul de control permite o identificare mai uşoară a obstacolelor şi să testeze ShadowCam în spaţiul deschis, asta pentru a pregăti sistemul de utilizare în condiţii de trafic reale.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18228316-elon-musk-recunoaste-crearea-unui-autopilot-fiabil-va-implica-un-efort-mare">Elon Musk recunoaşte: crearea unui autopilot fiabil va implica un efort mare</a>
        </b>
      </p>
      <p>
        <b>
          <a href="https://www.descopera.ro/dnews/15062186-sistemele-de-inteligenta-artificiala-ale-masinilor-autonome-ale-google-pot-fi-considerate-soferi">Sistemele de inteligenţă artificială ale maşinilor autonome ale Google pot fi considerate ŞOFERI</a>
        </b>
      </p>
      <p>
        <b>
          <a href="https://www.descopera.ro/dnews/12547773-masinile-autonome-pasul-urmator-e-fara-sofer">Maşinile autonome: pasul următor e... fără şofer</a>
        </b>
      </p>
      <p>
        <b>
          <a href="https://www.descopera.ro/dnews/10108080-vor-disparea-permisele-de-conducere-pana-in-2040">Vor dispărea permisele de conducere până în 2040?</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18412375-producatorii-de-automobile-electrice-cauta-sunete-pentru-siguranta-pietonilor"/>
        <a href="https://www.descopera.ro/lumea-digitala/17786093-statiile-masinilor-electrice-vulnerabile-atacuri-informatice"/>
        <a href="https://www.descopera.ro/dnews/17730040-utilizatorii-vehicule-electrice-china-supravegheati"/>
        <a href="https://www.descopera.ro/dnews/17557818-tesla-trece-de-la-automobile-la-tequila-teslaquila"/>
      </related>
    </article>
  </body>
</html>