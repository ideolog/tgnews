<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/mrezhata-pregrya-zaradi-mecheto-pluvets-v-sopot-video_news706753.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T22:40:00+00:00"/>
    <meta property="og:title" content="Мрежата прегря заради мечето плувец в Сопот ВИДЕО"/>
    <meta property="og:description" content="В социалните мрежи се появиха спекулации, че от горското стопанство възнамеряват да приспят животното и дори да предоставят разрешение за отстрела му"/>
  </head>
  <body>
    <article>
      <h1>Мрежата прегря заради мечето плувец в Сопот ВИДЕО</h1>
      <h2>В социалните мрежи се появиха спекулации, че от горското стопанство възнамеряват да приспят животното и дори да предоставят разрешение за отстрела му</h2>
      <address>
        <time datetime="2019-11-01T22:40:00+00:00">01 Nov 2019, 22:40</time>
      </address>
      <p>https://blitz.bg/obshtestvo/mrezhata-pregrya-zaradi-mecheto-pluvets-v-sopot-video_news706753.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572623037-1.jpg"/>
      </figure>
      <p>
        <b>Мечето, което си спретна СПА процедура в басейна към лифта на Сопот вече си има име, а целият град се втурна да го брани от евентуален отстрел. След като от комплекса споделиха видеото, на което се вижда как неканеният гост се цамбурка в плувното съоръжение, мечето натрупа стотици лайкове и споделяния. </b>
      </p>
      <p>В социалните мрежи обаче се появиха спекулации, че от горското стопанство възнамеряват да приспят животното и дори да предоставят разрешение за отстрела му. Тези сведения бяха опровергани от Изпълнителна агенция по горите, които категорично заявиха, че не са издавали каквито и да било заповеди, свързани с мечката, съобщава "Трафик".</p>
      <p>Междувременно от управата на лифта съобщиха, че мечето вече се е сдобило с име – Суими. Тематично за изпълненията му в басейна. В страницата на Лифт Сопот се появи и петиция за спасяване на мечока.</p>
      <p> „Дивите животни са част от нашата еко система и е безотговорно да бъдат убивани, само защото не се съобразяват с нашите привички. Ние от Лифт Сопот и Gelato &amp; Latte вече сигнализирахме на горско стопанство Карлово, като изрично ги информирахме, че при необходимост ще финансираме операция по залавяне и преместване на мечето”, пишат от управата на съоръжението.</p>
      <p>Те публикуваха още едно видео, на което се вижда как мечето си играе с жаба и дори се любува на засадените в двора рози.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FLiftSopot%2Fvideos%2F2332157457094652%2F&amp;show_text=0&amp;width=560" width="560" height="420" data-service="Facebook" scrolling="no"/>
      </figure>
      <p> </p>
    </article>
  </body>
</html>