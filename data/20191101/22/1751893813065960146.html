<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.corriere.it/notizie/cronaca/19_novembre_02/scontro-tre-auto-tre-feriti-grave-bambino-9-anni-32f3ab58-fd42-11e9-8a58-4dee50fcf96c.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Milano, incidente a un’auto blu in via Antonini: gravissimo bimbo di 9 anni"/>
    <meta property="og:description" content="L’incidente è accaduto nella tarda serata di venerdì. Il piccolo è stato ricoverato con riserva di prognosi per i traumi riportati. Meno gravi gli altri due feriti"/>
  </head>
  <body>
    <article>
      <h1>Milano, incidente a un’auto blu in via Antonini: gravissimo bimbo di 9 anni</h1>
      <h2>L’incidente è accaduto nella tarda serata di venerdì. Il piccolo è stato ricoverato con riserva di prognosi per i traumi riportati. Meno gravi gli altri due feriti</h2>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author">Redazione Milano online</a></address>
      <p>Per un incidente avvenuto venerdì a tarda sera, a Milano, che ha coinvolto tre auto, un bambino di 9 anni è stato ricoverato in gravi condizioni al Policlinico. Lo scontro tra le vetture è avvenuto dopo le 23.30 in via Antonini, alla periferia della città. Il bambino — che viaggiava su un’auto blu blindata, intestata ad una società privata, con lampeggiante — ha riportato degli importanti traumi al volto, è stato intubato ed è stato trasportato in ambulanza in ospedale. Attualmente si trova ancora ricoverato e la prognosi resta riservata, però sembra che sia fuori pericolo.</p>
      <p><b>Oltre al bambino, ci sono altri due feriti non gravi</b>, una donna di 56 anni e un uomo di 63 che sono stati trasportati all’ospedale Sacco. Sul posto sono intervenute quattro ambulanze, due auto mediche e un’auto infermieristica.</p>
    </article>
  </body>
</html>