<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/stiinta/18512431-efectele-pozitive-ale-canabisului-in-cazul-depresiei-sunt-supraapreciate-studiu"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-01T22:00:00+00:00"/>
    <meta property="og:title" content="Efectele pozitive ale canabisului în cazul depresiei sunt supraapreciate - studiu"/>
    <meta property="og:description" content="Canabisul nu are rezultate pozitive asupra persoanelor care suferă de depresie, anxietate sau alte probleme de sănătate mintală, potrivit unui studiu recent."/>
  </head>
  <body>
    <article>
      <h1>Efectele pozitive ale canabisului în cazul depresiei sunt supraapreciate - studiu</h1>
      <address><time datetime="2019-11-01T22:00:00+00:00">01 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/5387/18512431/1/canabis-123rf-descopera.jpg"/>
        <figcaption>Credit foto: 123RF</figcaption>
      </figure>
      <p>Canabisul nu are rezultate pozitive asupra persoanelor care suferă de depresie, anxietate sau alte probleme de sănătate mintală, potrivit unui studiu recent.</p>
      <p>Un studiu recent a descoperit faptul că consumul de canabis nu are un efect pozitiv semnificativ asupra persoanelor care suferă de depresie, anixietate sau alte probleme de sănătate mintală, asta în ciuda altor studii mai vechi care susţin contrarul, notează <a href="http://www.newscientist.com/article/2221327-there-is-little-evidence-that-cannabis-helps-mental-health-problems/?fbclid=IwAR2c18Ci27Cfv2KcW72DBlRjbuQ-FHWpM2fQjfe-zvpqWZHe7l2hnW-e-GY">New Scientist</a>.</p>
      <p>Cercetătorii de la Universitatea Queensland, Australia, coordonaţi de către Wayne Hall, director al Centrului de Cercetare a Abuzului de Substanţe pentru Tineret din cadrul acestei instituţii de învăţământ, au decis să evalueze toate studiile legate de utilizarea canabisului şi a produselor din această plantă în tratamentul tulburărilor de sănătate mintală, depresie, anxietate, tulburare de stres posttraumatică, <a href="https://www.descopera.ro/stiinta/17502501-un-beneficiu-al-unui-extract-de-canabis-a-fost-scos-la-iveala-si-poate-revolutiona-remediile-pentru-psihoza">psihoză</a>, <a href="https://www.descopera.ro/stiinta/14073071-cele-mai-rapandite-conceptii-gresite-din-psihologie-cat-de-eficiente-sunt-mesajele-subliminale-video">sindromul Tourette</a> şi simptome de hiperactivitate cu deficit de atenţie, desfăşurate între 1980 şi 2018, indiferent dacă acestea au fost sau nu publicate.</p>
      <p>Din cele 83 de studii identificate de către cercetătorii australieni, doar 40 erau studii randomizate controlate, metodologia cea mai utilizată în studiile medicinale. Plecând de la datele acestor studii, dr. Hall şi colegii săi au ajuns la concluzia că dovezile care susţin o influenţă pozitivă a THC-ului, compusul psihoactiv din canabis, sunt de neconvingătoare. Succesul <a href="https://www.descopera.ro/stiinta/13252438-marijuana-dincolo-de-mituri-si-mistificari-ce-spune-stiinta">THC-ului</a> în reducerea anxietăţii, fiind corelat cu reducerea simptomelor altor condiţii medicale: dureri cronice sau scleroza.</p>
      <p>„Mass-media s-a remarcat prin modul <a href="https://www.descopera.ro/stiinta/18188546-un-joc-in-care-trebuie-sa-raspandesti-fake-news-se-dovedeste-a-fi-cel-mai-bun-antidot-impotriva-fenomenului">necritic</a> când a tratat afirmaţiile legate de canabisul medical făcute de către companiile care îl produc şi îl comercializează”, a declarat dr. Hall.</p>
      <p>Dr. Hall este de părere că canabisul ar trebui să fie privit în acelaşi fel în care sunt privite noile medicamente care ajung pe piaţă, în mod critic şi supus unor controale care să ateste proprietăţile acestuia. Dar, după cum explică doctorul, testarea efectelor canabisului se dovedeşte a fi complicată şi asta datorită faptului că acesta are o mulţime de compuşi a căror interacţiuni şi efecte sunt greu cuantificabile.</p>
      <p>Studiul acestuia a fost publicat în <i>The Lancet Psychiatry</i>.</p>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/stiinta/17147527-canabisul-ar-putea-fi-medicamentul-minune-al-secolului">Canabisul ar putea fi medicamentul MINUNE al secolului?</a>
        </b>
      </p>
      <p>
        <b>
          <a href="https://www.descopera.ro/stiinta/18416370-primul-medicament-pe-baza-de-canabis-va-putea-ajunge-si-in-romania-pe-baza-unei-decizii-ue">Primul medicament pe bază de canabis va putea ajunge şi în România, pe baza unei decizii UE</a>
        </b>
      </p>
      <p>
        <b>
          <a href="https://www.descopera.ro/stiinta/17502501-un-beneficiu-al-unui-extract-de-canabis-a-fost-scos-la-iveala-si-poate-revolutiona-remediile-pentru-psihoza">Un beneficiu al unui extract de canabis a fost scos la iveală şi poate revoluţiona remediile pentru psihoză</a>
        </b>
      </p>
      <p>
        <b>
          <a href="https://www.descopera.ro/dnews/17874992-rezolutie-prescriere-tratamente-canabis-medicinal-europarlamentari">Parlamentul European: Lăsaţi medicii să prescrie tratamente pe bază de canabis</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18420189-un-maestru-bucatar-vedeta-a-televiziunii-italiene-gatea-cu-canabis"/>
        <a href="https://www.descopera.ro/stiinta/18416370-primul-medicament-pe-baza-de-canabis-va-putea-ajunge-si-in-romania-pe-baza-unei-decizii-ue"/>
        <a href="https://www.descopera.ro/dnews/18412298-un-gradinar-a-aflat-de-la-tv-ca-pe-proprietatea-lui-a-crescut-o-planta-de-canabis"/>
        <a href="https://www.descopera.ro/dnews/18230441-jay-z-s-a-lansat-in-industria-produselor-pe-baza-de-canabis"/>
      </related>
    </article>
  </body>
</html>