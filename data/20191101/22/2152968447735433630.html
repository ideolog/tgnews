<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/01/v-toplofikaciia-razgrad-si-kupiha-mashina-za-broene-na-moneti.428268"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T22:12:00+00:00"/>
    <meta property="og:title" content="В &quot;Топлофикация Разград&quot; си купиха машина за броене на монети"/>
    <meta property="og:description" content="Причината - много от клиентите им плащат сметките си именно така | Dnes.bg"/>
  </head>
  <body>
    <article>
      <h1>В "Топлофикация Разград" си купиха машина за броене на монети</h1>
      <h2>Причината - много от клиентите им плащат сметките си именно така</h2>
      <address><time datetime="2019-11-01T22:12:00+00:00">01 Nov 2019, 22:12</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>3 800 са абонатите на Топлофикация в Разград, а в града има една-единствена каса. Често обаче недоволни от високите си сметки за парно клиенти решават да се издължат на дружеството с жълти стотинки. За да не се губи време при броенето се стига до решението за купуването на машина, която да улесни работата на служителите.</p>
      <p>"Наложи се купуването на тази машина, за да е по-лесно за нашата обработка на плащанията от клиенти. В случая тя ни помага да смятаме по-бързо плащанията от клиенти с монети", обясни пред БНТ Полина Георгиева, служител на "Топлофикация - Разград"</p>
      <p>За по-малко от минута машината преброява 100 лв. на монети от различен номинал. Така тя помага на касиерките при срещи с клиенти като Филип Филипов. Той решава да плаща само със стотинки, след като частен съдебен изпълнител изисква от неговия тъст над 4 хил. лв. дълг за отопление в апартамент с отдавна изключени и дори премахнати радиатори.</p>
      <p>Филип Филипов не е бил уведомен по никакъв начин, че е имало някакво дело, в което е осъден, се оказва пред свършен факт, че трябва да се плаща.</p>
      <p>Той е категоричен, че новата придобивка на "Топлофикация" няма да го откаже да плаща с монети и преди дни се появил пред касата с 40 килограма по 1 и 2 стотинки.<br/> </p>
    </article>
  </body>
</html>