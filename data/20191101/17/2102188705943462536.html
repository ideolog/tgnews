<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/1/653248/"/>
    <meta property="og:site_name" content="Економічна правда"/>
    <meta property="article:published_time" content="2019-11-01T17:53:00+00:00"/>
    <meta property="og:title" content="УЗ вивчає доцільність будівництва нової залізничної лінії"/>
    <meta property="og:description" content="Укрзалізниця разом із світовими фінансовими інституціями розглядає доцільність будівництва залізничної колії, яка має з’єднати напрямки Кіндрашівська-Нова – Лантратівка і Попасна – Сватове – Куп’янськ."/>
  </head>
  <body>
    <article>
      <h1>УЗ вивчає доцільність будівництва нової залізничної лінії</h1>
      <address>
        <time datetime="2019-11-01T17:53:00+00:00">01 Nov 2019, 17:53</time>
      </address>
      <p>Укрзалізниця разом із світовими фінансовими інституціями розглядає доцільність будівництва залізничної колії, яка має з'єднати напрямки Кіндрашівська-Нова – Лантратівка і Попасна – Сватове – Куп’янськ.</p>
      <p>Про це заявив голова правління УЗ Євген Кравцов, <a href="https://www.uz.gov.ua/press_center/up_to_date_topic/504654/">передає</a> пресслужба компанії.</p>
      <p>"Для цього залізничного сполучення необхідно 1,5 млрд грн. Якщо залучити не тільки державні, але й приватні кошти, то цей проєкт має дати великий економічний ефект для регіону", – підкреслив Кравцов.</p>
      <p>"Відсутність сполучення роз’єднує не лише людей, а й заважає бізнесу. Для регіону вкрай важливе залізничне сполучення із Києвом та іншими містами України.</p>
      <p>Це пришвидшить пересування, а отже стимулюватиме розвиток торгівлі, розвиток малого та середнього бізнесу, вихід його за межі регіону", –  додав президент торгово-промислової палати України Геннадій Чижиков.</p>
      <p>
        <b>Нагадаємо:</b>
      </p>
      <p>Щоб приєднати до загальноукраїнської залізничної мережі відокремлену унаслідок конфлікту на Донбасі залізничну гілку на Луганщині, потрібно <a href="https://www.epravda.com.ua/news/2019/10/25/652978/">10 мільярдів гривень.</a></p>
      <p>Економічна правда</p>
    </article>
  </body>
</html>