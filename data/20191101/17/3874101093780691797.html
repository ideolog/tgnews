<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/iste-2019-en-iyi-galaxy-store-uygulamalari_84838.html"/>
    <meta property="og:site_name" content="CHIP Online"/>
    <meta property="article:published_time" content="2019-11-01T17:00:00+00:00"/>
    <meta property="og:title" content="İşte 2019'un En İyi Galaxy Store Uygulamaları"/>
    <meta property="og:description" content="Samsung, uygulama mağazası Galaxy Store'un en iyilerini dört kategoride belirledi!"/>
  </head>
  <body>
    <article>
      <h1>İşte 2019'un En İyi Galaxy Store Uygulamaları</h1>
      <h2>Samsung, uygulama mağazası Galaxy Store'un en iyilerini dört kategoride belirledi!</h2>
      <address><time datetime="2019-11-01T17:00:00+00:00">01 Nov 2019, 17:00</time> by <a rel="author">CHIP Online</a></address>
      <p>Samsung, Android'deki kendi uygulama mağazası <b>Galaxy Store'un ödül kazanan uygulamalarını</b> geliştirici etkinliği SDC 2019'da duyurdu. Etkinlikte bu sene en az 25 geliştiriciye ödül dağıtıldı.</p>
      <p>25 uygulama, tema ve saat yüzü içerisinden en büyük kazanan olarak dört uygulama seçildi.</p>
      <p><b>2019'un en iyi yarış oyunu:</b> Yarış kategorisinin kazananı, <b>Asphalt 9: Legends</b> oldu. Play Store'da da çok popüler olan oyun, arcade benzeri oynanışıyla mobil platforma uyum sağlıyor. Oyunun renkli grafikleri, özellikle AMOLED ekranlarda müthiş görünüyor.</p>
      <p><b>2019'un en iyi sosyal uygulaması:</b> Bazı kullanıcılar için tanımlamaya ihtiyaç duymasa da <b>TikTok</b>, kısa videolar hazırlamaya ve paylaşmaya yarayan bir uygulama. Genellikle 15 saniye uzunluğundaki bu videolar, sadece TikTok üzerinde değil, diğer platformlarda da paylaşılabiliyor.</p>
      <figure>
        <img src="https://cdn.chip.gen.tr/images/content/2019/10/31/2019103111192811172.jpg"/>
      </figure>
      <p><b>En iyi tema marka işbirliği:</b> Bu ödülün sahibi <a href="https://www.chip.com.tr/redir/?url=https%3A%2F%2Fgalaxy.store%2FMLBTheme">Cogul Planet MLB Teması</a> oldu. Koreli dijital içerik sağlayıcısı Cogul Planet, Nisan'da World Series'in kazananlarını kutlamak için bir MLB teması yayınlamıştı. Temalar, nisandan bu yana Galaxy Store'da 100.000'den fazla kez indirildi.</p>
      <p><b>2019 en iyi saat tasarımcısı:</b> Ödülü kazanan <a href="https://www.chip.com.tr/redir/?url=http%3A%2F%2Fgalaxy.store%2Fmatteodini">Matteo Dini'nin</a> saat yüzü tasarımları, dijital ve analog öğeleri bir araya getirerek retro ve modern tasarımların ilginç bir karışımını sunuyor.</p>
    </article>
  </body>
</html>