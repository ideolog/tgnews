<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810099.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T17:53:00+00:00"/>
    <meta property="og:title" content="واکنش پیروانی به شایعه درگیری در رختکن"/>
    <meta property="og:description" content="به گزارش فارس، شب گذشته و پس از تساوی تیم پرسپولیس مقابل ماشین‌سازی و در پی پنالتی که علی علیپور از دست داد، شایعات زیادی مبنی بر درگیری لفظی بین برخی از بازیکنان و پرسپولیس و حتی مربیان این تیم با بازیکنان پرسپولیس به راه افتاد که این مسئله باعث شد تا عنوان شود که برخی از بازیکنان به دلیل همین مسائل در جشن قهرمانی سوپرجام شرکت نکردند. این شایعات که از شب گذشته به راه افتاده حالا با واکنش مدیر تیم پرسپولیس روبه‌رو شده است."/>
  </head>
  <body>
    <article>
      <h1>واکنش پیروانی به شایعه درگیری در رختکن</h1>
      <address>
        <time datetime="2019-11-01T17:53:00+00:00">01 Nov 2019, 17:53</time>
      </address>
      <p>مدیر تیم فوتبال پرسپولیس به شایعه درگیری لفظی در رختکن این تیم پس از بازی با ماشین‌سازی واکنش نشان داد.</p>
      <p>به گزارش فارس، شب گذشته و پس از تساوی تیم پرسپولیس مقابل ماشین‌سازی و در پی پنالتی که علی علیپور از دست داد، شایعات زیادی مبنی بر درگیری لفظی بین برخی از بازیکنان و پرسپولیس و حتی مربیان این تیم با بازیکنان پرسپولیس به راه افتاد که این مسئله باعث شد تا عنوان شود که برخی از بازیکنان به دلیل همین مسائل در جشن قهرمانی سوپرجام شرکت نکردند. این شایعات که از شب گذشته به راه افتاده حالا با واکنش مدیر تیم پرسپولیس روبه‌رو شده است.</p>
      <p>افشین پیروانی مدیر تیم فوتبال پرسپولیس در گفت‌وگویی کوتاه با خبرنگار ورزشی خبرگزاری فارس، در واکنش به شایعات به راه افتاده در خصوص درگیری‌های لفظی و اینکه گفته می‌شود برخی‌ها در رختکن فریاد زده‌اند، گفت: به خود خدا قسم و اگر خدا را قبول دارید در رختکن ما شب گذشته نه درگیری رخ داد و نه کسی بر سر کسی دیگر فریاد زد.در رختکن نه لفظی و نه به شکل دیگری، هیچ درگیری بین کسی رخ نداد.</p>
      <p>وی ادامه داد:‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌‌ در رختکن هیچ تنش یا فریادی بین بازیکنان با هم و یا حتی بین مربیان با بازیکنان به وجود نیامد و هیچ کسی سر کسی دیگر فریاد نزد. لطفا آرامش پرسپولیس را با چنین شایعاتی بهم نزنید.</p>
    </article>
  </body>
</html>