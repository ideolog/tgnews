<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/pete-lau-spiega-perche-oneplus-lancia-due-modelli-alla-volta-non-intenzione-cambiare-strategia-677441/?utm_source=Telegram&amp;utm_medium=referral&amp;utm_campaign=smartworld-telegram"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T17:36:20+00:00"/>
    <meta property="og:title" content="Pete Lau spiega perché OnePlus lancia due modelli alla volta (e non ha intenzione di cambiare strategia)"/>
    <meta property="og:description" content="Ormai è un paio di anni che OnePlus ha adottato una strategia che si ripete a ogni lancio: ogni sei..."/>
  </head>
  <body>
    <article>
      <h1>Pete Lau spiega perché OnePlus lancia due modelli alla volta (e non ha intenzione di cambiare strategia)</h1>
      <address><time datetime="2019-11-01T17:36:20+00:00">01 Nov 2019, 17:36</time> by <a rel="author" href="https://www.androidworld.it/author/rob-art7/" target="_blank">Roberto Artigiani</a></address>
      <p>Ormai è un paio di anni che <a href="https://www.androidworld.it/tag/oneplus/">OnePlus</a> ha adottato una strategia che si ripete a ogni lancio: <b>ogni sei mesi viene presentato l’ultimo modello e ogni modello ha due varianti</b> (tre se contate anche la McLaren Edition): standard e Pro. Questo approccio è stato seguito finora e non ci sono segni di una qualche volontà di cambiarlo, anzi. Come ha spiegato il CEO Pete Lau l’azienda ha intenzione di continuare così offrendo due dispositivi, <b>uno per il segmento di mercato premium, l’altro per chi è più attento al prezzo</b>.</p>
      <p>Durante un’intervista rilasciata al <i>Times of India</i> – testata non scelta a caso visto il <b>grande successo degli smartphone OnePlus in India</b> – Lau ha spiegato che questa strategia punta a offrire il meglio di entrambi i mondi ai clienti. Chi vuole un <b>telefono all’ultimo grido in fatto di tecnologia</b> può puntare sulla versione Pro, ma in un mercato “price sensitive” come quello del subcontinente bisogna offrire anche un <b>modello più economico</b>. Infine Lau ha confermato che i prossimi OnePlus 8 e 8 Pro arriveranno, come da attese, durante il secondo trimestre del 2020.</p>
      <p>Via: <a href="https://www.gizmochina.com/2019/11/01/oneplus-ceo-explains-why-oneplus-dual-smartphone-will-continue/">GizmoChina</a></p>
      <p>Fonte: <a href="https://timesofindia.indiatimes.com/gadgets-news/oneplus-pro-phone-strategy-may-be-working-heres-proof/articleshow/71838933.cms">Times of India</a></p>
    </article>
  </body>
</html>