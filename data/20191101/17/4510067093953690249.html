<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/a-fost-halloween-party-pe-ghete-kangoo-jumps-la-fit4u-foto-152504.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-01T17:00:00+00:00"/>
    <meta property="og:title" content="A fost Halloween Party pe ghete Kangoo Jumps, la Fit4U! (FOTO)"/>
    <meta property="og:description" content="Kinga Sebestyén a invitat orădenii să sărbătorească Halloween-ul alături de ea, prin intermediul unui antrenament de Kangoo Power, ţinut la sala Fit4U din Crişul Shopping Center, echipamentul sportiv fiind schimbat de data aceasta pe costumaţie potrivită sărbătorii."/>
  </head>
  <body>
    <article>
      <h1>A fost Halloween Party pe ghete Kangoo Jumps, la Fit4U! (FOTO)</h1>
      <address>
        <time datetime="2019-11-01T17:00:00+00:00">01 Nov 2019, 17:00</time>
      </address>
      <slideshow>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_1.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_2.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_3.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_4.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_5.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/halloween-kangoo-jumps-la-Fit4you-01112019_6.JPG"/>
        </figure>
      </slideshow>
      <p>Kinga Sebestyén, considerată "regina Kangoo Jumps", a invitat orădenii să sărbătorească Halloween-ul alături de ea, prin intermediul unui antrenament de Kangoo Power, ţinut la sala Fit4U din Crişul Shopping Center, echipamentul sportiv fiind schimbat de data aceasta pe costumaţie potrivită sărbătorii.</p>
      <p>Participanţii la ediţia specială de antrenament Kangoo Jumps au sărit cu voie bună pe ghetele speciale Rebound şi s-au fotografiat alături de Kinga, fiind şi ea deghizată în vrăjitoare.</p>
      <p>La finalul antrenamentului, a avut loc marea extragere la tombolă, unde s-au dat 5 premii: 3 intrări la spa şi un masaj din partea Fit4U şi un echipament sportiv oferit de Kangoo Jumps România.</p>
      <p>Cu această ocazie, s-a anunţat inaugurarea antrenamentelor Kangoo Jumps în Oradea, exclusiv în sălile de fitness Fit4U, unde orădenii iubitori de Kangoo vor putea frecventa în mod regulat acest sport, pe bază de abonamente.</p>
    </article>
  </body>
</html>