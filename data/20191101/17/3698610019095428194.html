<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/CULTURE/top-5-nayochikuvanishih-filmiv-listopada-328187_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T17:49:00+00:00"/>
    <meta property="og:title" content="Топ-5 найочікуваніших фільмів листопада"/>
    <meta property="og:description" content="У прокат виходить Абатство Даунтон і продовження Сяйва."/>
  </head>
  <body>
    <article>
      <h1>Топ-5 найочікуваніших фільмів листопада</h1>
      <h2>У прокат виходить "Абатство Даунтон" і продовження "Сяйва".</h2>
      <address>
        <time datetime="2019-11-01T17:49:00+00:00">01 Nov 2019, 17:49</time>
      </address>
      <p>Прийшов листопад – останній місяць осені, який переповнений відчуттям наближення зими. Холоди, що настали, змушують більше часу проводити в теплі, а отже, прагнути до перегляду нових, цікавих фільмів. <b><a href="https://dt.ua/">DT.UA</a> </b>зібрало п'ятірку найочікуваніших фільмів найближчих 30 днів.</p>
      <p>
        <b>"Доктор Сон"</b>
      </p>
      <p>
        <b>Прем'єра: 7 листопада</b>
      </p>
      <p><b>Режисер</b>: Майк Флэнеган</p>
      <p><b>У ролях:</b> Ребекка Фергюсон, Юен МакГрегор, Джейкоб Трембле, Занн МаКларнон, Брюс Грінвуд</p>
      <p>Минуло багато років відтоді, як хлопчик-ясновидець Денні Торранс пережив жахливий сезон в готелі "Оверлук", де став свідком божевілля і загибелі свого батька. Подорослішавши, але не оговтавшись від дитячої травми, Денні веде життя маргінала-алкоголіка. З ним встановлює зв'язок інша "сяюча" дівчинка, Абра. Їй потрібна допомога Денні, щоб не стати жертвою так званого "Істинного Сайту" — групи мисливців за обдарованими дітьми.</p>
      <figure>
        <iframe src="https://www.youtube.com/embed/_n9vm1ztous" width="640" height="360" data-service="Youtube" scrolling="no"/>
      </figure>
      <p>
        <b>"Ангели Чарлі"</b>
      </p>
      <p><b>Прем'єра</b>: 14 листопада</p>
      <p><b>Режисер</b>: Елізабет Бенкс</p>
      <p><b>У  ролях</b>: Наомі Скотт, Ной Сентінео, Джимон Хонсу, Елізабет Бенкс, Крістен Стюарт, Сем Клафлін</p>
      <p>Чарльз Таунсенд — власник приватного детективного агентства. За роки він досяг значного успіху і примножив свої багатства, завдяки чому невеличка компанія перетворилася на міжнародне охоронне підприємство. Головні агенти Таунсенда — любителька вечірок Сабіна Вілсон, бойова Джейн Кано і вчена Елена Хафлін. Під керівництвом Бослі вони розбираються з проблемами клієнтів по всьому світу.</p>
      <figure>
        <iframe src="https://www.youtube.com/embed/qlkEAfe9fJE" width="640" height="360" data-service="Youtube" scrolling="no"/>
      </figure>
      <p>
        <b>"Крижане серце 2"</b>
      </p>
      <p><b>Прем'єра:</b> 21 листопада</p>
      <p><b>Режисер</b>: Кріс Бак, Дженніфер Лі</p>
      <p><b>У ролях</b>: Крістен Белл, Джош Гад, Ідіна Мензел</p>
      <p>Анна, Ельза, Крістоф, його вірний олень Свен і сніговик Олаф, що ніколи не сумує, повинні будуть покинути затишне королівство Еренделл і відправитися ще далі на північ, в подорож, яка приведе їх до джерел древніх легенд і допоможе розкрити таємниці, що стосуються минулого їхньої рідної країни.</p>
      <figure>
        <iframe src="https://www.youtube.com/embed/YEUKHmXd7QQ" width="640" height="360" data-service="Youtube" scrolling="no"/>
      </figure>
      <p>
        <b>"Абатство Даунтон"</b>
      </p>
      <p><b>Прем'єр:</b> 28 листопада</p>
      <p><b>Режисер</b>: Майкл Енглер</p>
      <p><b>У ролях</b>: Таппенс Мідлтон, Мішель Докері, Меггі Сміт, Меттью Гуд, Аллен Ліч, Роб Джеймс-Кольєр</p>
      <p>Фільм є продовженням однойменного серіалу. Дія картини відбувається у 1927 році. У центрі сюжету — візит короля Великої Британії Георга V і його дружини Марії в заміський маєток родини Кроулі в Йоркширі.</p>
      <figure>
        <iframe src="https://www.youtube.com/embed/Y-hGzQRnJM8" width="640" height="360" data-service="Youtube" scrolling="no"/>
      </figure>
      <p>
        <b>"Ціна правди"</b>
      </p>
      <p><b>Прем'єра:</b> 28 листопада</p>
      <p><b>Режисер:</b> Агнешка Холланд</p>
      <p><b>У ролях</b>: Ванесса Кірбі, Пітер Сарсгаард, Джеймс Нортон, Річард Елфін, Джозеф Моул</p>
      <p>У 1933 році уельський репортер Гарет Джонс шукає свою наступну велику історію. Останні новини приводять його в Москву, де він знайомиться з журналісткою Адою Брукс. Вона відкриває йому очі на "радянську утопію", яка не має нічого спільного з реальністю. І Гарет, незважаючи на смертельні загрози, починає своє розслідування. Ховаючись від спецслужб СРСР, крок за кроком він розкриває правду про трагедію українського народу: Голодомор, жорстку цензуру, змову та масові репресіяї. Саме його викриття згодом стануть основою для роману "Скотний двір" Джорджа Оруелла.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <figure>
        <iframe src="https://www.youtube.com/embed/at21Noa_9kE" width="640" height="360" data-service="Youtube" scrolling="no"/>
      </figure>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>