<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-annunciato-blizzcon-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T17:41:00+00:00"/>
    <meta property="og:title" content="Diablo 4 annunciato durante il BlizzCon 2019!"/>
    <meta property="og:description" content="Tanto tuonò che alla fine piovve: dopo una lunghissima attesa durante il BlizzCon 2019 attualmente in corso è stato annunciato Diablo 4."/>
  </head>
  <body>
    <article>
      <h1>Diablo 4 annunciato durante il BlizzCon 2019!</h1>
      <address><time datetime="2019-11-01T17:41:00+00:00">01 Nov 2019, 17:41</time> by <a rel="author">Giacomo Todeschini</a></address>
      <p>Tanto tuonò che alla fine piovve: durante il <b>BlizzCon 2019</b> attualmente in corso <b>Blizzard Entertainment</b> ha finalmente annunciato l’esistenza di un titolo atteso da milioni e milioni di fan. Stiamo infatti parlando di <b>Diablo 4</b>, ultimo capitolo di una delle più importanti saghe del panorama videoludico.</p>
      <figure>
        <iframe src="https://www.youtube.com/embed/Y6LoraKPvY0" width="500" height="281" data-service="Youtube" scrolling="no"/>
      </figure>
      <p>L’atteso titolo, vista la sua grande importanza, si è preso nientepopodimeno che l’onore di aprire la serata con un lungo e bellissimo video che ci ha fin da subito catapultato nell’angosciosa atmosfera dell’opera.</p>
      <p>Leggi anche: <a href="https://www.tomshw.it/videogioco/call-of-duty-modern-warfare-record/">Call of Duty Modern Warfare infrange record su record: ecco i risultati straordinari dello sparatutto</a></p>
      <figure>
        <iframe src="https://www.youtube.com/embed/9bRWIdOMfro" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/diablo-4-59868.768x432.jpg"/>
        </figure>
        <figure>
          <img src="https://www.tomshw.it/images/images/2018/10/foto-generiche-2028.768x432.jpg"/>
        </figure>
      </slideshow>
      <p>Come da tradizione <b>Blizzard</b> il trailer dell’opera è un vero e proprio capolavoro di computer grafica nonché un terrificante spaccato sull’esperienza che ci troveremo ad affrontare.</p>
      <p><b>Diablo 4</b> ci riporterà, come promesso da <b>Blizzard</b>, ai vecchi fasti della saga e ci catapulterà in un inferno oscuro, gotico e medievale. Nel quarto capitolo di <b>Diablo</b>, inoltre, tutto avrà un motivo d’essere, fin dal più piccolo non morto fino ad arrivare al più imponente dei nemici. <b>Diablo 4</b> è stato inoltre confermato, senza ovviamente troppe sorprese, essere un action-rpg con visuale isometrica</p>
      <p>Tre sono ad oggi sono i personaggi annunciati come giocabili e si tratta del barbaro, della maga e del druido. Possiamo vederle in azione nel breve trailer gameplay rilasciato per l’occasione sempre durante il <b>BlizzCon 2019.</b></p>
      <p>Leggi anche: <a href="https://www.tomshw.it/videogioco/cyberpunk-2077-luca-ward-keanu-reeves/">Cyberpunk 2077: ufficiale, Luca Ward darà la voce al personaggio di Keanu Reeves</a></p>
      <figure>
        <iframe src="https://www.youtube.com/embed/7RdDpqCmjb4" width="500" height="281" data-service="Youtube" scrolling="no"/>
      </figure>
      <p><b>Diablo 4</b> uscirà infine non solo su <b>PC</b> ma anche su <b>Xbox One</b> e <b>PlayStation 4</b>. Se volete saperne di più su questo titolo vi invitiamo a rimanere con noi e seguirci su queste pagine.</p>
      <p>Che ne pensate di questa notizia e dell’annuncio di questo attesissimo titolo? Vi aspettavate qualcosa di simile durante questo <b>BlizzCon 2019</b> o siete invece rimasti sconvolti da tali notizia? Raccontateci le vostre impressioni a caldo direttamente nei commenti sotto questa notizia!</p>
      <blockquote>In attesa dell’imperdibile Diablo 4 potete recuperare il terzo capitolo della saga nella sua Eternal Collection comodamente <a href="https://toms.it/cWXNF">a questo link!</a></blockquote>
    </article>
  </body>
</html>