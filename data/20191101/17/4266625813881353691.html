<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/zakonoproiekt_pro_mistsevi_vybory_peredano_na_pidpys_zelenskomu_1681759"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T17:05:00+00:00"/>
    <meta property="og:title" content="Законопроєкт про місцеві вибори передано на підпис Зеленському"/>
    <meta property="og:description" content="Голова Верховної Ради Дмитро Разумков підписав законопроєкт №0939 про внесення змін до Закону України &quot;Про місцеві вибори&quot; щодо врегулювання процедури ухвалення рішення партії про участь її місцевих організацій у відповідних місцевих виборах."/>
  </head>
  <body>
    <article>
      <h1>Законопроєкт про місцеві вибори передано на підпис Зеленському</h1>
      <address>
        <time datetime="2019-11-01T17:05:00+00:00">01 Nov 2019, 17:05</time>
      </address>
      <p>
        <b>Голова Верховної Ради Дмитро Разумков підписав законопроєкт №0939 про внесення змін до Закону України "Про місцеві вибори" щодо врегулювання процедури ухвалення рішення партії про участь її місцевих організацій у відповідних місцевих виборах.</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66359">сайті</a> Верховної Ради.</p>
      <p>"01.11.2019 Закон направлено на підпис Президенту", - написано у карточці законопроєкту.</p>
      <p>Як зазначається у пояснювальній записці, місцеві організації політичних партій знаходяться у ситуації, коли вони не завжди мають можливості брати участь у позачергових та перших місцевих виборах, які призначені на відповідній території. Для реєстрації кандидатів у депутати та кандидатів на посаду сільського, селищного, міського голови або старости необхідно вносити до відповідної територіальної виборчої комісії рішення вищого керівного органу партії про участь її місцевих організацій у відповідних місцевих виборах. А оскільки позачергові та/або перші місцеві вибори відбуваються практично щонеділі, то прийняття такого рішення вищим керівним органом партії (з’їздом) для кожних таких місцевих виборів є ускладненим.</p>
      <p>Законопроєкт має узгодити положення Закону України «Про місцеві вибори» у частині рівності прав і можливостей брати участь у виборчому процесі як кандидатів від політичних партій так і кандидатів, які висуваються шляхом самовисування.</p>
      <p>Раніше голова фракції "Слуга народу" Давид Арахамія <a href="https://zik.ua/news/2019/10/13/glava_fraktsii_sluga_narodu_rozpoviv_pro_ymovirnist_dostrokovyh_mistsevyh_1666891">заявляв</a>, що на порядку денному наразі не стоїть питання про дострокові місцеві вибори.</p>
      <related>
        <h4>читайте також</h4>
        <a href="https://zik.ua/news/2019/10/30/rada_pryrivnyala_partiytsiv_ta_samovysuvantsiv_na_mistsevyh_vyborah_1679907"/>
        <a href="https://zik.ua/news/2019/08/27/kvu_zaklykaie_verhovnu_radu_zasudyty_provedennya_mistsevyh_vyboriv_v_1634837"/>
        <a href="https://zik.ua/news/2018/12/06/na_sayti_vru_oprylyudneno_tekst_zakonoproektu_pro_mistsevi_vybory_pid_chas_1463827"/>
        <a href="https://zik.ua/news/2019/11/01/posol_frantsii_nadav_rozyasnennya_mzs_zayavy_makrona_shchodo_ukrainskyh_band_1682005"/>
      </related>
    </article>
  </body>
</html>