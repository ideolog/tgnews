<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-yaremenko-jde-z-posady-golovy-komitetu-rady/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T17:03:07+00:00"/>
    <meta property="og:title" content="Яременко йде з посади голови комітету Ради"/>
    <meta property="og:description" content="Богдан Яременко йде з посади голови комітету з питань зовнішньої політики та міжпарламентського співробітництва."/>
  </head>
  <body>
    <article>
      <h1>Яременко йде з посади голови комітету Ради</h1>
      <address>
        <time datetime="2019-11-01T17:03:07+00:00">01 Nov 2019, 17:03</time>
      </address>
      <p>Богдан Яременко йде з посади голови комітету з питань зовнішньої політики та міжпарламентського співробітництва.</p>
      <p>Заяву на звільнення Богдан Яременко передасть голові Верховної Ради, якщо рішення про відставку прийме фракція партії Слуга народу.</p>
      <p>За його словами, це буде орієнтовно через тиждень, в понеділок.</p>
      <blockquote>З метою порятунку українського парламентаризму від мене і з огляду на дрібний політичний шантаж трьох фракцій парламенту, я написав заяву про складення повноважень голови комітету, – написав Яременко у <a href="https://www.facebook.com/bohdan.yaremenko/posts/2725624320835006">Facebook</a>.</blockquote>
      <p><b>Читайте:</b> <a href="https://fakty.com.ua/ua/ukraine/20191031-my-ne-komisiya-morali-chy-pokarayut-nardepa-yaremenka-za-seks-perepysku/">Ми не комісія моралі: чи покарають нардепа Яременка за “секс-переписку”</a></p>
      <p>Фотокопію заяви Богдан Яременко пообіцяв оприлюднити до 23.00.</p>
      <p>За його словами, він вирішив повідомити про складання повноважень у соцмережі, бо отримав інформацію, що для трьох фракцій цього буде достатньо.</p>
      <p>Нагадаємо, <a href="https://fakty.com.ua/ua/ukraine/20191030-ya-vchynyv-provokatsiyu-yaremenko-prokomentuvav-skandalnu-perepysku/">скандал навколо Богдана Яременка</a> розгорівся після того, як журналісти підловили його на листуванні у чатах Мережа знайомств Мам… і Loveeto під час засідання у Верховній Раді.</p>
    </article>
  </body>
</html>