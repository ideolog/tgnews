<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/pet-minut-za-cisto-mikrovalovno-pecico-243710"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T17:57:00+00:00"/>
    <meta property="og:title" content="Pet minut za čisto mikrovalovno pečico"/>
    <meta property="og:description" content="Mikrovalovka je koristen gospodinjski pripomoček, v notranjosti katerega pa med pripravo ali pogrevanjem jedi nastajajo madeži, ki povzročajo nemalo preglavic. A v resnici niso tako trdovratni, kot..."/>
  </head>
  <body>
    <article>
      <h1>Pet minut za čisto mikrovalovno pečico</h1>
      <h2>Ker v mikrovalovki pripravljate številne jedi, se v njej hitro pojavijo madeži, ki pa so nepremagljivi le na prvi pogled.</h2>
      <address><time datetime="2019-11-01T17:57:00+00:00">01 Nov 2019, 17:57</time> by <a rel="author">M. F.</a></address>
      <p>Mikrovalovka je koristen gospodinjski pripomoček, v notranjosti katerega pa med pripravo ali pogrevanjem jedi nastajajo madeži, ki povzročajo nemalo preglavic. A v resnici niso tako trdovratni, kot se zdi. S pravimi pripomočki bodo premagljivi brez težav.</p>
      <h3>Mogočna limona</h3>
      <p>Pri nepogrešljiv je limona.  V posodo, ki je primerna za uporabo v mikrovalovki, nalijte vodo in ji dodajte na rezine narezan sadež.<br/>Vse skupaj do vretja segrevajte v pečici in v njej pustite še nekaj minut, da para začne mehčati madeže maščobe. Posodo nato odstranite in obrišite stene.<br/>Namesto limone lahko uporabite alkoholni kis. Voda in kis naj bosta v razmerju ena proti ena. Če madeži po prvem poskusu še ostanejo, postopek ponovite.</p>
      <h3>Jedilna soda in voda</h3>
      <p>Dobrodošla je tudi jedilna soda. V dva litra mlačne vode stresite štiri žlice prahu in z mešanico obrišite stene pečice. Za trdovratnejše madeže uporabite gostejšo pasto in jo pustite učinkovati nekaj minut, nato pa splaknite in notranjost naprave do suhega obrišite.</p>
    </article>
  </body>
</html>