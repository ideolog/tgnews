<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739572"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T17:05:00+00:00"/>
    <meta property="og:title" content="'เหยี่ยวข่าวสีบานเย็น'รับรางวัลส่งเสริมมวลชน-สังคมดีเด่น"/>
    <meta property="og:description" content="เหยี่ยวข่าวสีบานเย็นรับรางวัลผู้สร้างสรรค์ส่งเสริมมวลชนและสังคมดีเด่น"/>
  </head>
  <body>
    <article>
      <h1>'เหยี่ยวข่าวสีบานเย็น'รับรางวัลส่งเสริมมวลชน-สังคมดีเด่น</h1>
      <address>
        <time datetime="2019-11-01T17:05:00+00:00">01 Nov 2019, 17:05</time>
      </address>
      <p>
        <b>เหยี่ยวข่าวสีบานเย็นรับรางวัลผู้สร้างสรรค์ส่งเสริมมวลชนและสังคมดีเด่น</b>
      </p>
      <p>ที่ศูนย์ประชุมสถาบันวิจัยจุฬาภรณ์   มีการจัดงานประกาศผลรางวัลวิทยุโทรทัศน์แห่งชาติรางวัล “พิฆเนศวร”ครั้งที่  ประจำปี 2562  จัดโดย สมัชชานักจัดรายการข่าววิทยุโทรทัศน์ หนังสือพิมพ์แห่งประเทศไทย (สว.นท.) โดยมีศิลปินดารา บุคคลในวงการบันเทิง สื่อมวลชน เข้ารับรางวัล  เป็นรางวัลประทานจาก สมเด็จพระญาณสังวร สมเด็จพระสังฆราช สกลมหาสังฆปริณายก ซึ่งพิจารณาและตัดสินมอบให้กับนักจัดรายการ พิธีกร ผู้ประกาศข่าว และผู้ผลิตรายการทั้งจากสถานีโทรทัศน์ช่องต่างๆ สถานีโทรทัศน์ดาวเทียม ออนไลน์  รวมไปถึงเคเบิลท้องถิ่นทั่วประเทศ<br/><br/>โดยมีพลเอกจิตตสักก์ เจริญสมบัติ ที่ปรึกษาคณะกรรมาธิการ สภานิติบัญญัติแห่งชาติ อดีตที่ปรึกษารัฐมนตรีว่าการกระทรวงกลาโหม และอดีตโฆษกกระทรวงกลาโหม ประธานในพิธี มอบรางวัล นายอำนาจ หมัดสดาย  ประธานสมัชชานักจัดรายการข่าววิทยุโทรทัศน์ หนังสือพิมพ์แห่งประเทศไทย (สว.นท.) กล่าวรายงานวัตถุประสงค์ในการจัดงาน  โดยมีรายชื่อผู้เข้ารับรางวัลดังต่อไปนี้ รางวัลกิตติมศักดิ์ด้านการละคร ได้แก่ อภิรดี ภวภูตานนท์ ณ มหาสารคาม   คุณนิรุตติ์ ศิริจรรยา รางวัลกิตติมศักดิ์ด้านการแสดง   ได้แก่ นุสบา ปุณณกันต์  จากละครเรื่อง เรือมนุษย์ ทางช่อง 7HD    <br/>ประเภทข่าว รางวัลรายการข่าวดีเด่นได้แก่  รายการ คุยข่าวรุ่งอรุณเช้า 8 ทางช่อง  8 ทีวี รางวัลผู้รายงานข่าวดีเด่น(ชาย)ได้แก่ นายอัครพล  ทองธราดลรายการข่าวเด่น ช่อง 8 ทีวี รางวัลผู้รายงานข่าวดีเด่น (หญิง)ได้แก่ นางสาวทิฆัมพร  อยู่กำเนิด ผู้ประกาศข่าว ช่อง 8 ทีวี รางวัลช่างภาพยอดเยี่ยมแห่งปี ได้แก่ คุณมนตรี คำแหง  ช่างภาพรายการคืนคุณให้แผ่นดิน ทาง ททบ.5  </p>
      <figure>
        <img src="https://www.dailynews.co.th/admin/upload/20191102/news_zZdclOVzqb011210_533.jpg?v=201911020411?v=3551"/>
      </figure>
      <p><b>สำหรับรางวัลผู้สร้างสรรค์ส่งเสริมมวลชนและสังคมดีเด่น ได้แก่ นายสุทธิพร กองสุทธิผล ผู้สื่อข่าวหนังสือพิมพ์ เดลินิวส์ จังหวัดพระนครศรีอยุธยา </b>นอกจากนี้ยังมีผุ้รับรางวัลต่างๆอีกมากมาย.<br/> </p>
    </article>
  </body>
</html>