<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/francesco-borrelli-aggredito-da-parcheggiatore-abusivo-colpito-a-colpi-di-spranga/1944352/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T17:03:36+00:00"/>
    <meta property="og:title" content="Francesco Borrelli aggredito da parcheggiatore abusivo/ “Colpito a colpi di spranga”"/>
    <meta property="og:description" content="Francesco Emilio Borrelli aggredito da parcheggiatore abusivo: è stato colpito a colpi di spranga all'esterno del cimitero di Napoli."/>
  </head>
  <body>
    <article>
      <h1>Francesco Borrelli aggredito da parcheggiatore abusivo/ “Colpito a colpi di spranga”</h1>
      <h2>Francesco Emilio Borrelli aggredito da parcheggiatore abusivo: è stato colpito a colpi di spranga all’esterno del cimitero di Napoli</h2>
      <address><time datetime="2019-11-01T17:03:36+00:00">01 Nov 2019, 17:03</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p><b>Francesco Emilio Borrelli aggredito: è stato colpito a colpi di spranga da un <a href="https://www.ilsussidiario.net/news/cronaca/2015/1/16/parcheggiatore-abusivo-video-napoli-cliente-insultato-e-picchiato-sviene-per-strada/573012/">parcheggiatore abusivo</a>.</b> Lo ha denunciato lo stesso consigliere regionale della Campania in un post social. L’esponente dei <b>Verdi</b> si trovava al cimitero Nuovissimo di Napoli quando è stato colpito. Si era recato lì visto che alcuni cittadini avevano segnalato la presenza, in questo giorno festivo, di molti “guardamacchine” che chiedevano 5 o 10 euro a macchina. Borrelli ha filmato e fotografato la situazione, «<i>ma ad uno di loro non è andata giù la cosa e mi ha assalito</i>». Borrelli parla di una storia che si ripete da tempo. «<i>La solita storia purtroppo, quando andiamo a bloccare gli affari di questi cialtroni, vanno in escandescenza e danno piglio alla violenza</i>». Borrelli è stato aggredito infatti da un uomo che inizialmente lo aveva intimato ad allontanarsi. Poi è passato alle minacce. «<i>Mi ha gettato il cellulare per terra e ha preso una spranga, di quelle che si usano per montare gli ombrelloni. Mi ha inseguito e colpito più volte</i>».</p>
      <h4>FRANCESCO BORRELLI AGGREDITO DA PARCHEGGIATORE ABUSIVO A COLPI DI SPRANGA</h4>
      <p><b>Francesco Emilio Borrelli</b> ha raccontato che sono intervenuti due agenti della polizia municipale che così hanno posto fine all’aggressione. «<i>Ma l’uomo si dato alla fuga da vero vigliacco. Si è nascosto tra le tombe</i>». Il consigliere regionale campano dei Verdi ha aggiunto nel suo post social che «<i>grazie alla testimonianze dei presenti e alle denunce di alcuni cittadini</i>» è riuscito a identificare il parcheggiatore abusivo e a denunciarlo. «<i>E c’è ancora chi dice che sono brave persone, che lo fanno per portare il pane a casa, per sostenere le famiglie</i>». Ma per Francesco Emilio Borrelli l’aggressione ha avuto delle conseguenze anche a livello fisico. Il parcheggiatore abusivo che lo ha colpito con la spranga gli ha infatti causato contusioni alla spalla e all’anca destra con una prognosi di 5 giorni. Ma non è la prima volta che il consigliere regionale dei <b>Verdi</b> è vittima di un’aggressione da parte di un parcheggiatore abusivo. Nel luglio del 2018 stava documentando la sosta selvaggia e la strada in mano agli abusivi quando fu selvaggiamente picchiato da un parcheggiatore.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffrancescoemilio.borrelli%2Fvideos%2F2505962843062985%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/ultime-notizie-ultimora-oggi-omicidio-sacchi-parlano-gli-indagati-2-novembre/1944477/"/>
        <a href="https://www.ilsussidiario.net/news/incidente-musile-di-piave-muore-18enne-in-coma-fidanzato-che-guidava-senza-patente/1944495/"/>
        <a href="https://www.ilsussidiario.net/news/bergamo-impiegata-trovata-morta-in-ufficio-ferite-sospette-si-tratta-di-omicidio/1944090/"/>
        <a href="https://www.ilsussidiario.net/news/sea-eye-alan-kurdi-in-acque-territoriali-italiane-migranti-chiesto-porto-sicuro/1944382/"/>
        <a href="https://www.ilsussidiario.net/news/terremoto-oggi-m-2-2-a-grosseto-ingv-ultime-scosse-sisma-a-monterotondo-marittimo/1944492/"/>
        <a href="https://www.ilsussidiario.net/news/madonna-di-medjugorje-messaggio-2-novembre-2019-strada-per-santita-e-conversione/1944179/"/>
      </related>
    </article>
  </body>
</html>