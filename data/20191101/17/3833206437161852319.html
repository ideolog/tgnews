<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Elektrorazpredelenie-Yug-s-provedena-podgotovka-za-zima-20192020-910435"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T17:31:00+00:00"/>
    <meta property="og:title" content="&quot;Електроразпределение Юг&quot; с проведена подготовка за зима 2019/2020"/>
    <meta property="og:description" content="Още през лятото на 2019 г. Електроразпределение Юг (част от EVN) традиционно започна подготовка на с..."/>
  </head>
  <body>
    <article>
      <h1>"Електроразпределение Юг" с проведена подготовка за зима 2019/2020</h1>
      <address>
        <time datetime="2019-11-01T17:31:00+00:00">01 Nov 2019, 17:31</time>
      </address>
      <p>Още през лятото на 2019 г. Електроразпределение Юг (част от EVN) традиционно започна подготовка на съоръженията за работа при тежки зимни условия. В тази връзка техническите дейности включват инспекции на всички съоръжения средно и ниско напрежение, обслужвани от дружеството.</p>
      <p>Извършените дейности от Електроразпределение Юг обхванаха инспекции на 13 454 трафопоста и възлови станции, на 16 788 км кабелни линии и 42 452 км въздушни линии. Общо 621 км просеки по въздушни линии средно и ниско напрежение бяха почистени.</p>
      <p>Извършените дейности от Електроразпределение Юг обхванаха:</p>
      <p>-       3 129 подменени стълба</p>
      <p>-       268 km подменени проводници</p>
      <p>-       4 782 подменени изолатори по въздушни линии средно напрежение</p>
      <p>-       2 783 бр. санирани или почистени фундаменти на железорешетъчни стълбове средно напрежение</p>
      <p>-       107 бр. подменени разединители и прекъсвачи средно напрежение</p>
      <p>-       75 аварийни екипа </p>
      <p>Налична специализирана техника:</p>
      <p>-       384 високопроходими автомобила</p>
      <p>-       30 високопроходими автовишки</p>
      <p>-       5 центъра за кабелни лаборатории</p>
      <p>-       радиостанции във всеки авариен автомобил</p>
      <p>-       2 АТВ и 4 UTV – оборудвани с вериги</p>
      <p>-       9 моторни шейни </p>
      <p>-       2 специализирани диспечерски звена за управление на мрежата </p>
      <p>През 2019 г. Електроразпределение Юг акцентира върху намирането на гъвкави и бързи решения в случай на авария: За справяне с тежки зимни ситуации Електроразпределение Юг разполага с общо 14 мобилни агрегата с обща мощност над 2 МVA (мегаволтампера), като има възможност да използва и такива на външни фирми. В допълнение на разположение са 4 мобилни трафопоста с обща мощност над 2.4 MVA. Мобилните трафпостове oсигуряват по-добра техническа оперативност и могат да се използват за по-бързо възстановяване на захранването при необходимост.  </p>
      <p>В Електроразпределение Юг функционира  и Кризисен щаб с обучени ръководители и специалисти, както и координационни щабове на място в КЕЦ. За справянето с различни ситуации през зимата, дружеството разчита и на доброто взаимодействие на своите регионални диспечери и ръководители на звена с местните власти в лицето на областните управители, общините и териториални дирекции "Гражданска защита“.</p>
    </article>
  </body>
</html>