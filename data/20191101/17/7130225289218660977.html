<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ayakkabi-sektorunun-koklu-firmasi-kemal-tanca-konkordato-basvurusu-yapti-888600"/>
    <meta property="og:site_name" content="Onedio"/>
    <meta property="article:published_time" content="2019-11-01T17:10:00+00:00"/>
    <meta property="og:title" content="Ayakkabı Sektörünün Köklü Firması Kemal Tanca Konkordato Başvurusu Yaptı"/>
    <meta property="og:description" content="1950 yılında kurulan ve Türkiye'de ayakkabı sektöründe en büyük mağaza zincirine sahip olan Kemal Tanca konkordato başvurusunda bulundu. Mahkeme, firm..."/>
  </head>
  <body>
    <article>
      <h1>Ayakkabı Sektörünün Köklü Firması Kemal Tanca Konkordato Başvurusu Yaptı</h1>
      <address><time datetime="2019-11-01T17:10:00+00:00">01 Nov 2019, 17:10</time> by <a rel="author" href="https://onedio.com/profil/emre-ordu" target="_blank">Emre Ordu</a></address>
      <h4>1950 yılında kurulan ve Türkiye'de ayakkabı sektöründe en büyük mağaza zincirine sahip olan Kemal Tanca konkordato başvurusunda bulundu. Mahkeme, firmanın mali tablosunu incelemek üzere bilirkişiden rapor istedi.</h4>
      <figure>
        <img src="https://img-s1.onedio.com/id-5dbc62469588bca929443718/rev-0/w-500/s-1e4ad8b8f7c8d418a3dfdd6e958c8087250a603b.jpg"/>
      </figure>
      <p><a href="https://www.sozcu.com.tr/2019/ekonomi/son-dakika-kemal-tancadan-konkordato-basvurusu-5425441/">Sözcü'den Ümit Türk'ün aktardığı bilgiye göre,</a> Türkiye’de 150’ye yakın mağazası bulunan Kemal Tanca markası da konkordato talebiyle mahkemeye başvurdu. Markanın sahibi Tamer Tanca, avukatı aracılığıyla <a href="https://onedio.com/etiket/istanbul/501c48f7cc161f8ec13422a8">İstanbul</a> Asliye Ticaret Mahkemesi’ne başvurarak konkordato talebinde bulundu.</p>
      <h3>Bilirkişi raporu doğrultusunda karar verilecek</h3>
      <figure>
        <img src="https://img-s1.onedio.com/id-5dbc65234c0bdc43289761dc/rev-0/w-500/s-3881b20f4b6718ce3dc86a7b821a3319e6ba1941.jpg"/>
      </figure>
      <p>Dün talebi değerlendiren mahkeme, başvuru tarihinden itibaren 90 günlük süreyi aşıp aşmadığı, ibraz edilen mali tablo ve belgelerin mevzuat hükümlerine uygun şekilde düzenlenip düzenlenmediği ve konkordato talep eden davacıların (markanın) borçlu olduğu kişilerin sayısı ile konkordatoya tabi borç miktarının tespiti konularında dosya üzerinde bilirkişi incelemesi yapılmasına karar verdi.</p>
      <p>Mahkeme geçici konkordato talebinin en kısa sürede değerlendirilip sonuçlanması için bilirkişiye bir günlük süre içinde ön rapor tanzim etmesine, gelen rapor doğrultusunda da konkordato için geçici mühlet verilip verilmeyeceğine karar verdi.</p>
      <h3>130 mağazası var</h3>
      <figure>
        <img src="https://img-s2.onedio.com/id-5dbc658a4c0bdc43289761e7/rev-0/w-500/s-4d18bfc1a9d03b13ce4153aeaaa9ab14578fb1e4.jpg"/>
      </figure>
      <p>Türkiye'deki 130 mağazasının tamamı kendisine ait olan Kemal Tanca ürünlerinin %90'ını yurt içinde üretilirken %10'luk kısmını ise <a href="https://onedio.com/etiket/italya/503cd65fcc161f8ec1342437">İtalya</a>, <a href="https://onedio.com/etiket/fransa/503cd65ccc161f8ec1342436">Fransa</a> ve <a href="https://onedio.com/etiket/ispanya/503ff31fcc161f8ec1342475">İspanya</a>'dan ithal ediyor.</p>
    </article>
  </body>
</html>