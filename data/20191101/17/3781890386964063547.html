<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739422"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T17:15:00+00:00"/>
    <meta property="og:title" content="หลั่งไวคืออะไร ...ความรีบร้อนจากการช่วยตัวเอง"/>
    <meta property="og:description" content="หลั่งไว ที่พบได้มากคือความรีบร้อนจากการช่วยตัวเองตั้งแต่สมัยหนุ่มและมารีบร้อนตอนมีเพศสัมพันธ์อีก จึงเป็นภาวะจิตใจที่ทำให้ขาดความมั่นใจในตัวเอง"/>
  </head>
  <body>
    <article>
      <h1>หลั่งไวคืออะไร ...ความรีบร้อนจากการช่วยตัวเอง</h1>
      <address>
        <time datetime="2019-11-01T17:15:00+00:00">01 Nov 2019, 17:15</time>
      </address>
      <p>
        <b>หลั่งไว ที่พบได้มากคือความรีบร้อนจากการช่วยตัวเองตั้งแต่สมัยหนุ่มและมารีบร้อนตอนมีเพศสัมพันธ์อีก จึงเป็นภาวะจิตใจที่ทำให้ขาดความมั่นใจในตัวเอง</b>
      </p>
      <p>Dr.Adikarn จากมหาวิทยาลัยแพทย์สิงคโปร์ ได้ทำการแบ่งระยะเวลาหารหลั่งไวออกเป็น 3 ระยะคือ <b>ระยะที่ </b><b>1 </b>หลั่งขณะเล้าโลมยังไม่ได้สอดใส่อวัยวะเพศ <b>ระยะที่ </b><b>2</b> หลั่งด้วยการใช้เวลาน้อยกว่า 5 ครั้ง เมื่อสอดใส่เข้าช่องคลอด <b>ระยะที่ </b><b>3 </b>หลั่งใช้เวลาน้อยกว่า 2-3 นาที เมื่อสอดใส่เข้าช่องคลอด<br/><br/>นอกจากนี้ยังได้แบ่งชนิดของการหลั่งไวออกเป็น 2 ชนิด คือการหลั่งไว <b>แบบปฐมภูมิ </b>โดยเริ่มต้นตั้งแต่เริ่มหนุ่มจนถึงวัยสูงอายุ และ <b>แบบทุติยภูมิ </b>โดยวัยหนุ่มไม่เป็นแต่มาเป็นตอนสูงอายุ<br/><br/>โดยทั่วไปสาเหตุของอาการหลั่งไว ที่พบได้มากคือความรีบร้อนจากการช่วยตัวเองตั้งแต่สมัยหนุ่มและมารีบร้อนตอนมีเพศสัมพันธ์อีก จึงเป็นภาวะจิตใจที่ทำให้ขาดความมั่นใจในตัวเอง การหลั่งข้างนอกช่องคลอดบ่อยเกินไปเนื่องจากการที่ยังไม่พร้อมจะมีบุตร จึงเป็นการฝืนสภาพจิตใจให้หลั่งนอกช่องคลอด การอักเสบบริเวณอวัยวะเพศ เช่น<br/><br/>การอักเสบของลูกอัณฑะ ต่อมลูกหมาก กระเพาะปัสสาวะ การได้รับการกระแทกให้ช้ำของอวัยวะในช่องท้องด้านล่างซึ่งอาจเกิดจากอุบัติเหตุที่ไม่ได้ตั้งใจหรือรู้เท่าไม่ถึงการณ์ เช่น การขี่ม้านาน ๆ ขี่จักรยาน หรือจักรยานยนต์ในระยะทางไกล ๆ การมีระบบเส้นเลือดฝอยที่มาเลี้ยงบริเวณอวัยวะเพศมีมากกว่าปกติ การมีโรคประจำตัว เช่น เบาหวาน ความดันโลหิตสูงแล้วมีอาการอ่อนตัวจึงทำให้รีบร้อนในการทำภารกิจเพราะเกรงว่าอวัยวะเพศจะอ่อนตัว พอรีบมาก ๆ ก็จะเกิดอาการอ่อนตัว หลั่งเร็ว อ่อนตัว หมุนเวียนสลับกันไปมา การรักษาอาการหลั่งไวต้องแก้ไขที่ต้นเหตุแล้วอาศัยจิตบำบัดให้เข้าใจถึงเวลาที่ต้องใช้ใน<br/>การเล้าโลมอารมณ์หญิงหรือให้เข้าใจถึงพฤติกรรมบำบัดท่าร่วมที่ถูกต้องจนเกิดความสมดุลทางออกัสเซอม์ได้ทุกครั้งที่มีเพศสัมพันธ์<br/><br/><i>Dr.Waldinger </i><i>ให้ข้อคิดด้านพันธุกรรมก็มีส่วนทำให้หลั่งไว คือ เป็นเฉพาะตัวมาแต่กำเนิด </i>การรักษาของประเทศไทยใน 15 ปีที่ผ่านมาได้ใช้ยาองค์รวม ยาช่วยระดับควบคุมการหลั่งที่ออกฤทธิ์นาน 24 ชั่วโมง วิธีป้องกันไม่ให้อ่อนตัวแล้วหลั่ง และยาช่วยยืดการหลั่งนาน 5 นาทีถึง 10 นาที ที่ไม่ใช่ยาชาเพราะถ้าใช้มากไปจะแสบ เป็นต้น การรวมวิธีการรักษาแบบเป็นระบบจะช่วยให้คนไข้ยืดการหลั่งได้เกิน 5 นาทีขึ้นไป แล้วเพิ่มความมั่นใจ เพิ่มความกล้าที่จะฟื้นฟูจนถึงจุดที่จะลดยาลงได้การรักษาใช้เวลามากน้อยตามแต่การตอบสนองของคนไข้แต่ละคน บางคนก็ฟื้นตัวเร็ว บางคนก็ยังต้องเสริมการใช้ยาเป็นครั้งเป็นคราวแต่ก็พอใจที่ช่วยให้ตัวเองมั่นใจและช่วยให้ฝ่ายหญิงมีความสุขได้ระดับ 1 ใน 5 เป็นต้น.<br/>...............<br/>ดร.อุ๋มอิ๋ม</p>
    </article>
  </body>
</html>