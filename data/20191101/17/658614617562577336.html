<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/175475/onderwijsstaking-afgeblazen"/>
    <meta property="og:site_name" content="omroep flevoland"/>
    <meta property="article:published_time" content="2019-11-01T17:59:00+00:00"/>
    <meta property="og:title" content="Onderwijsstaking afgeblazen"/>
    <meta property="og:description" content="De landelijke onderwijsstaking die gepland stond voor woensdag 6 november, gaat niet door. Dat meldt de PO-Raad."/>
  </head>
  <body>
    <article>
      <h1>Onderwijsstaking afgeblazen</h1>
      <address>
        <time datetime="2019-11-01T17:59:00+00:00">01 Nov 2019, 17:59</time>
      </address>
      <p>
        <b>De landelijke onderwijsstaking die gepland stond voor woensdag 6 november, gaat niet door. Dat meldt de PO-Raad.</b>
      </p>
      <p>De vakbonden blazen de actie af omdat het kabinet 460 miljoen euro uittrekt voor salarisverhoging en werkdrukvermindering in het basis- en voortgezet onderwijs. Volgens de PO-Raad is het "een mooi gebaar" dat het kabinet het geld vrijmaakt, maar de koepel voor het basisonderwijs waarschuwt wel dat het "de fundamentele problemen rondom het lerarentekort niet oplost".</p>
      <p>Zo'n <a href="https://www.omroepflevoland.nl/nieuws/175390/zo-n-80-procent-scholen-op-stakingsdag-dicht">80 procent</a> van de Flevolandse scholen zou op 6 november dicht gaan. Het is mogelijk dat individuele scholen alsnog besluiten actie te voeren. De PO-Raad hoopt dat schoolbesturen daar begrip voor hebben: "De actiedag kan gebruikt worden om samen het gesprek aan te gaan over werkdruk, salaris en aantrekkelijkheid van werken in het primair onderwijs". Het is nog niet bekend of er in Flevoland individuele scholen gaan staken.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>