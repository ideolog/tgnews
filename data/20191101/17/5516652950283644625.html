<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424938/xekinhsan-oi-ergasies-katharismoy-twn-rematwn-sta-afantoy"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T17:00:02+00:00"/>
    <meta property="og:title" content="Ξεκίνησαν οι εργασίες καθαρισμού των ρεμάτων στα Αφάντου"/>
    <meta property="og:description" content="Ξεκίνησαν από την αρχή της εβδομάδος οι προγραμματισμένες εργασίες καθαρισμού των ποταμών και των ρεμάτων της Δημοτικής Κοινότητας Αφάντου με προτεραιότητα το &quot;ρέμα Μπρασιανός&quot;, από τον ανάδοχο εργολάβο υπό την ευθύνη και τον συντονισμό της Περιφέρειας Νοτίου Αιγαίου."/>
  </head>
  <body>
    <article>
      <h1>Ξεκίνησαν οι εργασίες καθαρισμού των ρεμάτων στα Αφάντου</h1>
      <h2>Θα γίνουν έλεγχοι και για παράνομες συνδέσεις</h2>
      <address>
        <time datetime="2019-11-01T17:00:02+00:00">01 Nov 2019, 17:00</time>
      </address>
      <p>
        <b>Ξεκίνησαν από την αρχή της εβδομάδος οι προγραμματισμένες εργασίες καθαρισμού των ποταμών και των ρεμάτων της Δημοτικής Κοινότητας Αφάντου με προτεραιότητα το "ρέμα Μπρασιανός", από τον ανάδοχο εργολάβο υπό την ευθύνη και τον συντονισμό της Περιφέρειας Νοτίου Αιγαίου.</b>
      </p>
      <p>Όπως ανακοίνωσε ο πρόεδρος της Δημοτικής Κοινότητας Αφάντου κος Γιώργος Μπακίρης, θα γίνει καθαρισμός στις εξής περιοχές:</p>
      <p>
        <b>1) ρέμα Μπρασιανός (Πλατύς)<br/>2) Πέρα Ποταμός<br/><br/>3) ρέμα Καλάμι<br/><br/>4) ρέμα Φονιάς<br/><br/>5) ποταμός Μαζέφι<br/><br/>6) ποταμός Λουτάνης και<br/><br/>7) το ρέμα Κολυμπίων.</b>
      </p>
      <p>Ο πρόεδρος ευχαρίστησε επίσης την Π.Ν. Αιγαίου καί τό Αντιπεριφερειάρχη Δωδεκανήσου Κο Χρήστο Ευστρατίου για την συνεργασία και την άμεση ανταπόκριση του στο αίτημα της Δημοτικής Κοινότητας Αφάντου για άμεσες παρεμβάσεις και μέτρα πρόληψης, προστασίας και ετοιμότητας για την αντιμετώπιση έντονων και ακραίων πλημμυρικών φαινομένων.</p>
      <p><b>Έλεγχος για ρίψη λυμάτων στο αποχετευτικό ομβρίων</b><br/>Σε συνεδρίασή του επίσης, το κοινοτικό συμβούλιο ασχολήθηκε με το πρόβλημα που αφορά τις ρίψεις λυμάτων στο δίκτυο ομβρύων. Μιλώντας για το θέμα αυτό στο συμβούλιο ο τοπικός σύμβουλος κος Σταύρος Κάβουρας, επισήμανε μεταξύ άλλων ότι υπάρχει σοβαρό ζήτημα, ιδίως του θερινούς μήνες έντονης κακοσμίας στα περισσότερα φρεάτια κατά μήκος των αγωγών αυτών με αποτέλεσμα να υπάρχει έντονο το φαινόμενο εμφάνισης κουνουπιών στις περιοχές αυτές.</p>
      <p>Στα φρεάτια υπάρχουν σωληνάκια από τα οποία φεύγουν νερά πλυντηρίων και καταλήγουν στον τερματικό αγωγό όπου υπάρχουν τεράστια φυτά (καλάμια κλπ.) ειδικά στον πέρα ποταμό. Το καλοκαίρι υπάρχουν πολλά λύματα στο σημείο αυτό.</p>
      <p>Ο ίδιος τόνισε ότι δεν μπορούν ασυνείδητοι να δημιουργούν εστίες μολύνσεως και ειδικά απέναντι από τα σχολεία μας όπου τα φρεάτια μυρίζουν απαίσια. Γι΄αυτό πρότεινε τον έλεγχο σύνδεσης ρίψης λυμάτων στον οχετό όμβριων.</p>
      <p>Με τη σειρά το μέλος του Τοπικού Συμβουλίου κος Ανθούλας Τσαμπίκος συμφώνησε με την εισήγηση και υπογράμμισε ότι πράγματι υπάρχει δυσοσμία καθώς πολλοί ρίχνουν μέσα στα φρεάτια, νερά πλυντηρίων, λύματα και κ.λ.π. λέγοντας οτι θα πρέπει να δοθεί άμεση λύση στο θέμα αυτό, για το κοινό καλό του τόπου μας και σε συνεργασία με τον Πρόεδρο της ΔΕΥΑΡ.</p>
      <p>Ο Πρόεδρος παίρνοντας το λόγο λέει ότι το πρόβλημα πράγματι είναι σοβαρό είναι πολύ λεπτό και πρέπει να το προσεγγίσουν με μεθοδικότητα καθώς δημιουργεί σοβαρά προβλήματα στην καθημερινότητα του πολίτη αλλά και να έχει αρνητικές συνέπειες στην Δημόσια Υγεία.</p>
      <p>Πρότεινε συγκεκριμένα να γίνει μία ενημέρωση των πολιτών για τις αρνητικές συνέπειες που έχει η ρίψη λυμάτων στον οχετό ομβρίων μέσω διανομής ενημερωτικών φυλλαδίων από την ΔΕΥΑΡ με τους λογαριασμούς του νερού. Παράλληλα με την ενημέρωση προτεινε να απευθυνούν στον φορέα διαχείρισης και συντήρησης του δίχτυου των ομβρίων που είναι η ΔΕΥΑΡ να να ενημερωθούν ποιοί τρόποι αξιόπιστοι υπάρχουν για τον εντοπισμό τυχόν παράνομων συνδέσεων.</p>
    </article>
  </body>
</html>