<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/glasba-in-film/clanek/anja-brenka-pa-tudi-meh-raztegne-242974"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T17:11:00+00:00"/>
    <meta property="og:title" content="Anja brenka pa tudi meh raztegne"/>
    <meta property="og:description" content="Peto leto je že na glasbeni sceni Ansambel Refren. Gre za trio zasedbo dveh fantov, Davida Šalamuna in Urbana Lenarta, ki imata ob sebi še dekle Anjo Zorjan, vsi pa prihajajo iz Štajerske. Prav An..."/>
  </head>
  <body>
    <article>
      <h1>Anja brenka pa tudi meh raztegne</h1>
      <h2>Na odru med nastopi na brhko mladenko pazi fant David Šalamun. Oba sta, skupaj z Urbanom Lenartom, člana Ansambla Refren.</h2>
      <address><time datetime="2019-11-01T17:11:00+00:00">01 Nov 2019, 17:11</time> by <a rel="author">M. M.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/25/1449976.jpg"/>
          <figcaption>Anja Zorjan je vsestranska glasbenica.</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1449978.jpg"/>
          <figcaption>Glasbeno pot je začela s harmoniko, danes igra pet inštrumentov.</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1449977.jpg"/>
          <figcaption>Ansambel Refren</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1449996.jpg"/>
          <figcaption>Med snemanjem videospota so jo ujeli pri preoblačenju.</figcaption>
        </figure>
      </slideshow>
      <p>Peto leto je že na glasbeni sceni Ansambel Refren. Gre za trio zasedbo dveh fantov, <b>Davida Šalamuna</b> in <b>Urbana Lenarta</b>, ki imata ob sebi še dekle <b>Anjo Zorjan</b>, vsi pa prihajajo iz Štajerske. Prav Anja je nekaj posebnega, saj je njihova umetniška vodja pa tudi pevka, ki igra več inštrumentov.</p>
      <figure>
        <img src="https://www.slovenskenovice.si/images/slike/2019/10/25/1449977.jpg"/>
        <figcaption>Ansambel Refren</figcaption>
      </figure>
      <p>V triu je kitaristka, a če je treba, zatrobi v bariton, zabrenka na kontrabas ali pa raztegne meh bodisi diatonične bodisi klavirske harmonike.<br/>A ni le vsestranska multiinštrumentalistka, Anja je tudi tista, ki obvlada višje tone. Čeprav je še mlado dekle, ima za seboj dvanajst let glasbene kilometrine, na odre pa je najprej stopila prav s harmoniko, s katero je osvajala nagrade in priznanja na raznih tekmovanjih. Pravzaprav je postala mojstrica, harmonika pa ostaja njena največja ljubezen še danes, čeprav zdaj v ansamblu najpogosteje brenka, meh pa je prepustila svojemu fantu Davidu Šalamunu.</p>
      <figure>
        <img src="https://www.slovenskenovice.si/images/slike/2019/10/25/1449978.jpg"/>
        <figcaption>Glasbeno pot je začela s harmoniko, danes igra pet inštrumentov.</figcaption>
      </figure>
      <p>Ker je povrhu vsega še zelo simpatična, je prav ona pravi magnet za poglede številnih ljubiteljev glasbe, ki so kar malo razočarani, ko izvedo, da je že oddana in da njen fant stoji na nastopih tik ob njej ter vsaj z enim očesom budno pazi nanjo. Najnovejši videospot so posneli v Biotermah Mala Nedelja in glampingu, kjer so jim družbo delali igralci, njuni prijatelji <b>Matjaž Golob</b>, <b>Anja Mikša</b>, <b>Nataša Kos</b> in <b>Žan Ploj</b>. Da je bilo vse, kot mora biti, so skrbeli še številni, ki so jim refrenovci hvaležni za ves angažma. </p>
    </article>
  </body>
</html>