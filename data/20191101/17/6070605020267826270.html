<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Doris-Salcedo-guanya-Premi-Nomura_0_2336166509.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T17:34:46+00:00"/>
    <meta property="og:title" content="Doris Salcedo guanya el premi Nomura, dotat amb un milió de dòlars"/>
    <meta property="og:description" content="El reconeixement és el més ben dotat del món de l'art"/>
  </head>
  <body>
    <article>
      <h1>Doris Salcedo guanya el premi Nomura, dotat amb un milió de dòlars</h1>
      <h2>El reconeixement és el més ben dotat del món de l'art</h2>
      <address>
        <time datetime="2019-11-01T17:34:46+00:00">01 Nov 2019, 17:34</time>
      </address>
      <figure>
        <a href="https://www.ara.cat/2019/11/01/cultura/Doris-Salcedo_2336176571_67061733_1000x1440.jpg">
          <img src="https://www.ara.cat/2019/11/01/cultura/Doris-Salcedo_2336176571_67061733_1000x1440.jpg"/>
        </a>
        <figcaption>Doris Salcedo / VIQUIPÈDIA</figcaption>
      </figure>
      <p>L'artista colombiana Doris Salcedo ha estat guardonada aquest divendres amb el Premi d'Art Nomura, el més ben dotat del món de l'art i que reconeix l'artista amb un milió de dòlars. L'escultora rep el premi en reconeixement del seu "treball formalment inventiu durant l'últim quart de segle", ha dit el director gerent sènior del premi, Hajime Ikeda. Aquesta és la primera edició del guardó i el seu jurat està format per comissaris d'art i directors de museus de tot el món, com també presidents de fundacions i experts artístics.</p>
      <p>"Doris Salcedo no fuig del canvi, sinó que està decidida a ser una persona que canvia les regles del joc", diu Ikeda. El premi serà entregat aquesta nit en una cerimònia a la ciutat de Xangai. El Premi d'Art Nomura és el reconeixement econòmicament més ben dotat del món de les arts contemporànies visuals i es concedeix a un artista responsable "d'un treball amb un gran significat cultural". Salcedo ha exposat les seves obres a Bogotà, Madrid, Dublín, Nova York i altres ciutats. Als seus treballs reflecteix el sentiment de les víctimes de la violència que ha afectat el seu país.</p>
    </article>
  </body>
</html>