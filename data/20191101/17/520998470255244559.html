<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/life/science/sered-uchniv-na-bukovini-proveli-konkurs-na-kraschu-komp-yuternu-programu-379685"/>
    <meta property="og:site_name" content="Погляд"/>
    <meta property="article:published_time" content="2019-11-01T17:18:00+00:00"/>
    <meta property="og:title" content="Серед учнів на Буковині провели конкурс на кращу комп’ютерну програму"/>
    <meta property="og:description" content="30 жовтня 2019 року проведено обласний етап конкурсу &quot;Байт&quot; на кращу комп’ютерну програму серед учнів закладів загальної середньої та позашкільної освіти"/>
  </head>
  <body>
    <article>
      <h1>Серед учнів на Буковині провели конкурс на кращу комп’ютерну програму</h1>
      <h2>У фінальному турі конкурсу брали участь 54 учасника</h2>
      <address>
        <time datetime="2019-11-01T17:18:00+00:00">01 Nov 2019, 17:18</time>
      </address>
      <p>30 жовтня 2019 року проведено обласний етап конкурсу "Байт" на кращу комп’ютерну програму серед учнів закладів загальної середньої та позашкільної освіти. </p>
      <p>У фінальному турі конкурсу брали участь 54 учасника – вихованці гуртків інформаційних технологій Чернівецького обласного центру науково-технічної творчості учнівської молоді, міського центру науково-технічної творчості учнівської молоді, збірної команди м. Чернівців (ЗОШ №3, №6, №24, №30, №41, гімназії №2), команд із Вижницького, Глибоцького, Затавнівського, Новоселицького, Путильського, Сокирянського, Хотинського, Кельменецького районів області та м. Новодністровська. Про це повідомляє департамент освіти і науки Чернівецької ОДА.</p>
      <p>В рамках конкурсу відбулися змагання в секціях:</p>
      <ul>
        <li><i><b>ігрові програми</b></i> - створення анімації з використанням графічних можливостей мови програмування Pascal та Scratch. Учасники повинні були відтворити графічний малюнок та надати йому заданої анімації;</li>
        <li><i><b>графічний редактор Paint</b> </i>- відтворення запропонованого графічного рисунку і розфарбування його на власний розсуд;</li>
        <li><i><b>навчально-демонстраційні програми</b></i> - створення презентації на тему "Як створити мультфільм?".</li>
      </ul>
      <p>За підсумками роботи журі грамотами департаменту освіти і науки Чернівецької ОДА нагороджені за І місця:</p>
      <p>
        <b>в номінації "Програмування":</b>
      </p>
      <ul>
        <li>Голецек Олександр - учень Чернівецької СШ ОРТ №41, керівник Фрейліхман Г.Й.;</li>
        <li>Стрелецький Олександр - учень Слобідського НВК, вихованець Новоселицького БДТ, керівник Коляско Ю.С.;</li>
        <li>Несін Андрій - учень гімназії №2 м. Чернівців, вихованець гуртка Чернівецького обласного центру науково-технічної творчості учнівської молоді, керівник Спориніна Т.Т.;</li>
      </ul>
      <p>
        <b>в номінації "Навчально-демонстраційні програми”:</b>
      </p>
      <ul>
        <li>Кулик Данило - учень Новодністровської гімназії Новодністровської міської ради, керівник Муляр З.І.;</li>
      </ul>
      <p>
        <b>в номінації "Графічний редактор Paint":</b>
      </p>
      <ul>
        <li>Бомпа Анастасія - учениця гімназії №2, м. Чернівців, керівник  Спориніна Т.Т.</li>
      </ul>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-viznachili-peremozhciv-konkursu-brati-nashi-menshi-345168"/>
        <a href="https://pogliad.ua/news/education/na-bukovini-vpershe-proveli-konkurs-molodizhnoyi-tvorchosti-mirniy-kosmos-378295"/>
        <a href="https://pogliad.ua/news/education/u-chernivcyah-uchni-shkil-zmagalisya-na-konkursi-tvoriv-ese-371908"/>
        <a href="https://pogliad.ua/news/bukovina/peremozhcyam-konkursu-blagodiyna-bukovina-vruchili-nagorodi-351930"/>
      </related>
    </article>
  </body>
</html>