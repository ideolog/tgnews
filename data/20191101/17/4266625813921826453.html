<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/cherez_skasuvannya_mazhorytarky_slugy_narodu_mozhut_ne_pidtrymaty_skorochennya_1681757"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T17:15:00+00:00"/>
    <meta property="og:title" content="Через скасування мажоритарки «слуги народу» можуть не підтримати скорочення кількості нардепів, - Загородній"/>
    <meta property="og:description" content="Не виключено, що законопроєкт про скорочення кількості депутатів може не пройти друге читання, бо там також йдеться про ліквідацію мажоритарної системи, що може не сподобатись мажоритарникам «Слуги народу»."/>
  </head>
  <body>
    <article>
      <h1>Через скасування мажоритарки «слуги народу» можуть не підтримати скорочення кількості нардепів, - Загородній</h1>
      <address>
        <time datetime="2019-11-01T17:15:00+00:00">01 Nov 2019, 17:15</time>
      </address>
      <p>
        <b>Не виключено, що законопроєкт про скорочення кількості депутатів може не пройти друге читання, бо там також йдеться про ліквідацію мажоритарної системи, що може не сподобатись мажоритарникам «Слуги народу».</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив політтехнолог Тарас Загородній.</p>
      <figure>
        <iframe src="https://www.youtube.com/embed/0vU6bSg-kVM" width="640" height="360" data-service="Youtube" scrolling="no"/>
      </figure>
      <p>Ведучий поцікавився, чи зменшення кількості народних депутатів з 450 до 300 щось змінить, чи це черговий популізм. У відповідь пан Загородній сказав, що це те, що обіцяв Зеленський під час виборчої кампанії, і депутати це проголосували в першому читанні.</p>
      <p>«Вони зараз скорочують апарат, хоча функції треба скорочувати. Але питання в тому, що цей законопроєкт пройшов лише перше читання і Конституційний суд. Подивимось, чи є 300 голосів повторно на наступній сесії для голосування цього законопроєкту. Там можуть виникнути багато нюансів, тому що там йдеться не тільки про скорочення народних депутатів, а й ліквідацію мажоритарної системи, що багатьом мажоритарникам, які є в «слугах народу», може не сподобатись, і іншим теж», - вважає політтехнолог.</p>
      <p>Зокрема, за словами Загороднього, більшість «слуг народу» є мажоритарниками.</p>
      <p>«Тому, не виключено, що саме через цей пункт, скорочення депутатів може не пройти», - констатував Тарас Загородній.</p>
      <p>Нагадаємо, що <a href="https://zik.ua/news/2019/09/03/rada_napravyla_do_ksu_zakon_yakyy_zmenshuie_konstytutsiynyy_sklad_parlamentu_do_1639399">3 вересня Верховна Рада України ІХ скликання направила до Конституційного суду України закон</a>, який зменшує конституційний склад народних депутатів з 450 до 300.</p>
      <related>
        <h4>читайте також</h4>
        <a href="https://zik.ua/news/2019/10/28/vladi_treba_reformuvaty_systemy_oplaty_pratsi_narodnogo_deputata__solontay_1677877"/>
        <a href="https://zik.ua/news/2019/09/03/toy_hto_bagato_nakrav_perehovuietsya_v_inshiy_kraini_a_ne_v_parlamenti__1639453"/>
        <a href="https://zik.ua/news/2019/08/29/sogodni_bagato_deputativ_duzhe_poshkoduie_shcho_vony_potrapyly_v_parlament__1636187"/>
        <a href="https://zik.ua/news/2019/08/29/rada_zakryla_urochyste_zasidannya_pershe_zasidannya_parlamentu_ix_sklykannya_1636179"/>
      </related>
    </article>
  </body>
</html>