<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88454"/>
    <meta property="og:site_name" content="Denník politika"/>
    <meta property="article:published_time" content="2019-11-01T17:35:00+00:00"/>
    <meta property="og:title" content="Do novej éry s novou hudbou, hovorí speváčka Dua Lipa, ktorá predstavila nový singel"/>
    <meta property="og:description" content="1.11.2019 (Webnoviny.sk) – Anglická speváčka Dua Lipa zverejnila singel Don’t Start Now. „Rozhodla som sa zverejniť túto pieseň ako prvú, aby som mohla uzavrieť jednu kapitolu môjho života a začať druhú. Do novej éry s novou hudbou,“ vyjadrila sa 24-ročná interpretka o novinke."/>
  </head>
  <body>
    <article>
      <h1>Do novej éry s novou hudbou, hovorí speváčka Dua Lipa, ktorá predstavila nový singel</h1>
      <address><time datetime="2019-11-01T17:35:00+00:00">01 Nov 2019, 17:35</time> by <a rel="author">Webnoviny</a></address>
      <p>1.11.2019 (Webnoviny.sk) – Anglická speváčka Dua Lipa zverejnila singel Don’t Start Now. <i>„Rozhodla som sa zverejniť túto pieseň ako prvú, aby som mohla uzavrieť jednu kapitolu môjho života a začať druhú. Do novej éry s novou hudbou,“</i> vyjadrila sa 24-ročná interpretka o novinke.</p>
      <p>Pieseň je podľa nej o napredovaní v živote a <i>„nedovolení, aby tomu niekto stál v ceste“.</i> Na piesni speváčka spolupracovala s rovnakým tímom ako v prípade singla New Rules.</p>
      <p>Rodáčka z Londýna ku skladbe zároveň na službe YouTube zverejnila aj videoklip. V ňom spolu s kamarátkami navštívila viacero miest, na každom ju však niekto prenasledoval, no ona sa s ním napokon vysporiadala. O réžiu klipu sa postaral Nabil.</p>
      <h3>Dua Lipa</h3>
      <p>začala s hudobnou kariérou už ako 14-ročná, keď na službe YouTube zverejňovala coververzie hitov iných speváčok. Jej prvým vlastným singlom bola skladba New Love, ktorú uviedla v auguste 2015. Preslávila sa však najmä skladbou Be The One, ktorú ponúkla v októbri toho istého roka. Na konte má štúdiovku Dua Lipa (2017) a tri EP. Z debutového albumu pochádza zmienený singel New Rules, s ktorým sa jej podarilo dobyť UK Chart.</p>
      <p>Informácie pochádzajú z webstránky pitchfork.com a archívu agentúry SITA.</p>
      <p>Viac k témam: <a href="https://www.webnoviny.sk/tag/singel/"><u>singel</u></a><br/>Zdroj: Webnoviny.sk – <a href="https://www.webnoviny.sk/do-novej-ery-s-novou-hudbou-hovori-spevacka-dua-lipa-ktora-predstavila-novy-singel/"><u>Do novej éry s novou hudbou, hovorí speváčka Dua Lipa, ktorá predstavila nový singel</u></a> © SITA Všetky práva vyhradené.</p>
    </article>
  </body>
</html>