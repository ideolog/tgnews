<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/nabu_vidkrylo_spravu_proty_klychka_1681791"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T17:50:00+00:00"/>
    <meta property="og:title" content="НАБУ відкрило справу проти Кличка"/>
    <meta property="og:description" content="Національне антикорупційне бюро України відкрило справу проти мера Києва Віталія Кличка на вимогу Вищого антикорупційного суду."/>
  </head>
  <body>
    <article>
      <h1>НАБУ відкрило справу проти Кличка</h1>
      <address>
        <time datetime="2019-11-01T17:50:00+00:00">01 Nov 2019, 17:50</time>
      </address>
      <p>
        <b>Національне антикорупційне бюро України відкрило справу проти мера Києва Віталія Кличка на вимогу Вищого антикорупційного суду.</b>
      </p>
      <p>Про це повідомляє НАБУ у відповідь на запит <a href="https://www.rbc.ua/ukr/news/nabu-otkrylo-delo-otnoshenii-klichko-1572621429.html">РБК-Україна</a>.</p>
      <p>Згідно з повідомленням, НАБУ на виконання постанови Вищого антикорупційного суду від 2 жовтня 2019 внесло відомості до Єдиного реєстру досудових розслідувань і станом на 31 жовтня досудове розслідування продовжується.</p>
      <p>ВАКС зобов'язав бюро відкрити справу щодо Кличка за підозрою в можливому зловживанні владою.</p>
      <p>"Зобов'язати уповноважену особу Національного антикорупційного бюро України внести до ЄРДР відомості, викладені у депутатському зверненні від 18 вересня 2019 року. За вх. № Ко-11235, про вчинені кримінальні правопорушення, передбачених ст. 364, 368, 368-2, 191 Кримінального кодексу України. Ухвалою слідчого судді Вищого антикорупційного суду від 30 вересня 2019 року провадження за вищевказаною скаргою було відкрито", - йдеться в постанові ВАКС.</p>
      <p>У НАБУ наголосили, що не розслідують факт можливої державної зради з боку Кличка і двох його заступників.</p>
      <p>Раніше повідомлялося, що Вищий антикорупційний суд зобов’язав Національне антикорупційне бюро відкрити кримінальне провадження <a href="https://zik.ua/news/2019/10/25/nabu_zobovyazaly_vidkryty_spravu_proty_klychka_ta_yogo_zastupnykiv_za_mozhlyvu_1676131">за фактом можливої державної зради мера Києва Віталія Кличка</a> і його двох заступників під час забудови столиці. </p>
      <p><a href="https://zik.ua/news/2019/10/30/klychko_lidyruie_u_reytyngu_kandydativ_u_mery_kyieva__opytuvannya_1679723">Нагадаємо</a>, за результатами опитування, проведеного Київським міжнародним інститутом соціології (КМІС), 27,1% киян готові проголосувати за Віталія Кличка на виборах мера столиці і 36,6% проголосували б за нього.</p>
      <related>
        <h4>читайте також</h4>
        <a href="https://zik.ua/news/2019/10/25/nabu_zobovyazaly_vidkryty_spravu_proty_klychka_ta_yogo_zastupnykiv_za_mozhlyvu_1676131"/>
        <a href="https://zik.ua/news/2019/10/11/skandal_iz_zayavoyu_pro_habar_vid_klychka_mer_kyieva_vymagaie_vid_bogdana_1666403"/>
        <a href="https://zik.ua/news/2019/10/09/nabu_zobovyazaly_vidkryty_spravu_proty_klychka_1664679"/>
        <a href="https://zik.ua/news/2019/08/07/nabu_planuie_dopytaty_klychka_ta_bogdana_1621351"/>
      </related>
    </article>
  </body>
</html>