<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943721"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T17:34:12+00:00"/>
    <meta property="og:title" content="యూనివర్శిటీల మధ్య అనుసంధానం ఉండాలి- డా.ప్రవీణ్‌రావు"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>యూనివర్శిటీల మధ్య అనుసంధానం ఉండాలి- డా.ప్రవీణ్‌రావు</h1>
      <address>
        <time datetime="2019-11-01T17:34:12+00:00">01 Nov 2019, 17:34</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p>హైదరాబాద్‌: దేశ వ్యాప్తంగా ఉన్న అన్నివ్యవసాయ విశ్వవిద్యాలయాల మధ్య పూర్తిస్థాయి అనుసంధానం అవసరమని ప్రొఫెసర్‌జయశంకర్‌ తెలంగాణ వ్యవసాయ విశ్వవిద్యాలయం వైస్‌ఛాన్సలర్‌ డా.ప్రవీణ్‌రావు అభిప్రాయపడ్డారు. అప్పుడే రైతులకు ఎక్కువ ప్రయోజనాలు కలుగుతాయని అన్నారు. రోజు రోజుకూ అభివృద్ది చెందుతున్న ఆధునికసాంకేతిక పరిజ్ఞానాన్ని సమర్దవంతంగా వినియోగించుకుని, వ్యవసాయాన్ని లాభసాటి మార్చాౄల్సిన సమయం ఆసన్నమైందన్నారు. శుక్రవారం రాజేంద్ర నగర్‌లోని వ్యవసాయ విశ్వవిద్యాలయం ఆడిటోరియంలో జరిగిన ప్రముఖ సాయిల్‌ సైంటిస్టు డా. బి.రామమూర్తి 3వ స్మారకోపన్యాసానికి ఆయన అధ్యక్షత వహించి ప్రసంగించారు. రోబోటిక్స్‌, సెన్సార్స్‌ వంటి ఎన్నో ఆధునిక టెక్నాలజీని వైద్యరంగం ఎంతో సమర్ధవంతంగా ఉపయోగించుకుంటోంది. అదేతరహాలో రైతాంగానికి సేవలు అందించేందుకు అలాంటి టెక్నాలజీని ఉపయోగించుకోవాలని సూచించారు. జనాభా పెరిగిపోతున్నకారణంగా అందుబాటులో ఉన్న నీటివనరుల్ని, టెక్నాలజీని సమర్ధవంతంగా ఉపయోగించుకోవాలన్నారు. వ్యవసాయరంగంలో డ్రోన్ల వినియోగం అంశంలో కొన్నిసవాళ్లు ఉన్నాయని ఆయన తెలిపారు. వాటిని పరిశీలించాలన్నారు.</p>
      <p>నానో టెక్నాలజీల్యాబ్‌ను పిజెటిఎస్‌ఏయులో ఏర్పాటు చేయడానికి తమిళనాడు వ్యవసాయ విశ్వవిద్యాలయం సహకారం తీసుకోవడానికి ప్రయత్నాలు చేస్తున్నామని అన్నారు. తమిళనాడు వ్యవసాయవిశ్వవిద్యాలయం పరిశోధనా సంచాలకులు డాక్టర్‌ కె ఎస్‌ సుబ్రమణియన్‌ స్మార్ట్‌ ఫార్మింగ్‌ ఫర్‌ ఎవర్‌ గ్రీన్‌ రెవల్యూషన్‌ అన్న అంశంపై ప్రసంగిస్తూ ప్రస్తుత పరిస్థితుల్లో స్మార్‌ అగ్రికల్చర్‌కు ప్రాధాన్యత పెరిగిందన్నారు. నానోటెక్నాలజీ ,రోబోటిక్‌, డ్రోన్‌, ఆర్టిఫిషియల్‌ ఇంటిలిజెన్స్‌ వంటి సాంకేతిక పరిజ్ఞానం ఉపయోగించుకుని రైతులకు అవసరమైన సేవలను సత్వరం అందించడానికి వీలు కలుగుతుందని పేర్కొన్నారు. వాతావరణపరిస్థితులు, పంటల ఉత్పత్తి, ఉత్పాదకతలు, ప్రకృతి వైపరీత్యాలు తదితరాలన్నింటికీ సంబంధించి సూచనలు, సలహాలు,అంచనాలు వాటికి సంబంధించి మొబైల్‌ను ఉపయోగించే రైతులకు అందజేయవచ్చని తెలిపారు. వ్యవసాయవర్శిటీలు, భారతీయ వ్యవసాయ పరిశోధనా మండలి సంస్థలు సంయుక్తగా పనిచేసి స్మార్ట్‌ అగ్రికల్చర్‌ పెరగడానికి కృషి చేయాలని సుబ్రమణియన్‌ పిలుపునిచ్చారు.</p>
    </article>
  </body>
</html>