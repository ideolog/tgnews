<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Zriteli-iskat-konyarkataVeselkada-specheli-Fermata-910436"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T17:24:00+00:00"/>
    <meta property="og:title" content="Зрители искат конярката Веселка да спечели &quot;Фермата&quot;"/>
    <meta property="og:description" content="Зрители искат конярката Веселка Маринова да спечели &quot;Фермата“ и голямата награда от 100 000 лева, уз..."/>
  </head>
  <body>
    <article>
      <h1>Зрители искат конярката Веселка да спечели "Фермата"</h1>
      <address>
        <time datetime="2019-11-01T17:24:00+00:00">01 Nov 2019, 17:24</time>
      </address>
      <p>Зрители искат конярката Веселка Маринова да спечели "Фермата“ и голямата награда от 100 000 лева, узна "Галерия“. Те смятат, че сиромахинята най-много от всички заслужава да спечели формата не заради физическите си данни, а заради нуждата й от финансова подкрепа. </p>
      <p>22-годишната майка на три деца живее в мизерни условия заедно с втория си мъж в с. Борима. "2-3 години сме били без ток и вода. Имам много заеми, затънала съм в кредити. Мечтая за собствена къща и още коне“, сподели във визитката си Веселка. </p>
      <p>Тежката й съдба трогна феновете на "Фермата“ и повечето са на мнение, че голямата награда трябва да отиде именно при човек като нея. "Това е най-истинският фермер от всички сезони до момента. Силно и борбено момиче, което няма да прахоса 100-те хиляди за прищевки, а ще изхрани три гърла“, коментират зрители.</p>
    </article>
  </body>
</html>