<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/pompeo-cin-rejimi-hong-kong-ve-sincan-da-temel-insan-haklarini-cigniyor-uygurlar-abd-tepki"/>
    <meta property="og:site_name" content="euronews"/>
    <meta property="article:published_time" content="2019-11-01T17:44:14+00:00"/>
    <meta property="og:title" content="Pompeo: Çin, Hong Kong ve Sincan'da temel insan haklarını çiğniyor"/>
    <meta property="og:description" content="Amerika Birleşik Devletleri (ABD) Dışişleri Bakanlığı, sosyal medya mesajı ile Çin'de Uygur Türklerine ve Hong Kong halkına karşı yapılan insan hakları ihlallerini eleştirdi"/>
  </head>
  <body>
    <article>
      <h1>Pompeo: Çin, Hong Kong ve Sincan'da temel insan haklarını çiğniyor</h1>
      <address><time datetime="2019-11-01T17:44:14+00:00">01 Nov 2019, 17:44</time> by <a rel="author">Enis Günaydın</a></address>
      <p>Amerika Birleşik Devletleri (ABD) Dışişleri Bakanlığı, sosyal medya mesajıyla Çin'de Uygur Türklerine ve Hong Kong halkına karşı yapılan insan hakları ihlallerini eleştirdi.</p>
      <p>Bakanlığın resmi Twitter hesabı üzerinden yapılan videolu paylaşımda, Uygurların kamplarda tutulduğuna ve burada işkence gördüklerine dair raporlar hatırlatıldı. Videoda ayrıca Birleşmiş Milletler'de 23 ülkenin Çin'e yönelik "insan haklarına saygı" <a href="https://tr.euronews.com/2019/10/30/uygurlar-icin-cin-e-23-ulkeden-insan-haklarina-saygi-cagrisi-aralarinda-turkiye-yok">çağrısına</a> da değinildi.</p>
      <figure>
        <iframe data-src="https://twitter.com/euronewses/status/1190249609513312256" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>'Çin kendi vatandaşlarının haklarını çiğniyor'</h3>
      <p>Paylaşımlarda Dışişleri Bakanı Mike Pompeo'nun 30 Ekim'de yaptığı konuşmadan sözlere yer verildi.</p>
      <p>"Çin hükümeti, kendi vatandaşları olan büyük ve asil Çin halkının en temel insan haklarını çiğniyor." ifadeleri kullanılan mesajda, bu durumun özellikle Hong Kong'da ve Doğu Türkistan'da görülebildiği belirtildi.</p>
      <figure>
        <iframe data-src="https://twitter.com/euronewses/status/1190249612575154176" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Bakanlık, Çin halkının temel haklarının Çin Anayasası uyarınca koruma altına alınmasını istediklerini açıkladı.</p>
      <p>Çarşamba günü BM üyesi 23 ülke, Doğu Türkistan'daki Müslüman Uygur azınlığa yönelik politikaları nedeniyle Çin'e insan haklarına saygı duyma <a href="https://tr.euronews.com/2019/10/30/uygurlar-icin-cin-e-23-ulkeden-insan-haklarina-saygi-cagrisi-aralarinda-turkiye-yok">çağrısı yapmıştı</a>.</p>
      <ul>
        <li>
          <a href="https://tr.euronews.com/2019/10/09/cin-taraf-ndan-yok-edilen-uygur-mezarlar-uydu-goruntulerinde-video-dogu-turkistan">
            <b>Uydu görünleri, Çin'in Doğu Türkistan'da tarihi Uygur mezarlıklarını yok ettiğini ortaya koydu</b>
          </a>
        </li>
        <li>
          <a href="https://tr.euronews.com/2019/10/08/abd-den-cin-e-uygur-yaptirimi-28-kurulus-kara-listeye-alindi">
            <b>ABD'den Çin'e Uygur yaptırımı: 28 kuruluş kara listeye alındı</b>
          </a>
        </li>
        <li>
          <a href="https://tr.euronews.com/2019/09/17/insan-haklar-izleme-orgutu-ailelerinden-koparilan-uygur-cocuklar-derhal-teslim-edilsin">
            <b>İnsan Hakları İzleme Örgütü: Ailelerinden koparılan Uygur çocuklar derhal teslim edilsin</b>
          </a>
        </li>
      </ul>
    </article>
  </body>
</html>