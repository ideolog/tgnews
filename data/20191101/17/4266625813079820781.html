<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/neboyova_yaka_prohodyt_v_tylu_u_minoborony_poyasnyly_yakoyu_bude_uchast_1681801"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T17:45:00+00:00"/>
    <meta property="og:title" content="Небойова, яка проходить в тилу: У Міноборони пояснили, якою буде участь України в місії НАТО в Іраку"/>
    <meta property="og:description" content="Україна готова взяти участь у беззбройний місії НАТО в Іраку, що стане першим кроком щодо розширення співпраці з Альянсом."/>
  </head>
  <body>
    <article>
      <h1>Небойова, яка проходить в тилу: У Міноборони пояснили, якою буде участь України в місії НАТО в Іраку</h1>
      <address>
        <time datetime="2019-11-01T17:45:00+00:00">01 Nov 2019, 17:45</time>
      </address>
      <p>
        <b>Україна готова взяти участь у беззбройний місії НАТО в Іраку, що стане першим кроком щодо розширення співпраці з Альянсом.</b>
      </p>
      <p>Про це заявив міністр оборони України Андрій Загороднюк, <a href="https://www.rbc.ua/ukr/news/minoborony-obyasnili-vozmozhnye-usloviya-1572615683.html">передає</a> РБК-Україна.</p>
      <p>За словами Загороднюка, участь України в місії НАТО в Іраку буде носити консультативний характер.</p>
      <p>"Мова йде про консультації та тренуваннях для Збройних сил Іраку з обслуговування обладнання, яке, можливо, було вироблено в радянський час або після цього, але таке, в якому розуміються наші фахівці. Це може бути перший наш крок з розширення співпраці в місіях НАТО між Україною та Альянсом. Це небойова місія, яка проходить в тилу", – повідомив міністр оборони.</p>
      <p>Загороднюк зазначив, що на даний момент між Україною і НАТО проходять переговори щодо участі українських військових у місії в Іраку.</p>
      <p>При цьому він уточнив, що участь у місії Альянсу можуть взяти кілька десятків українських військових на ротаційній основі.</p>
      <p>Нагадаємо, президент Володимир Зеленський <a href="https://zik.ua/news/2019/10/31/ukraina_i_nato_domovylysya_pro_novi_proekty__zelenskyy_1680849">повідомив про домовленість</a> оновити пакет проєктів і практичних заходів НАТО з допомоги України.</p>
      <p>"Сьогодні ми домовилися про оновлений, консолідований пакет проєктів і практичних заходів. Обговорили перспективи нашої співпраці в рамках Програми розширених можливостей НАТО. Я довів сьогодні, що Україна вже готова вийти на цей новий рівень партнерства з Альянсом", – зазначив Зеленський.  </p>
      <related>
        <h4>читайте також</h4>
        <a href="https://zik.ua/news/2019/11/01/ukraina_ofitsiyno_zvernulasya_do_nato_z_prohannyam_pro_uchast_u_programi_1681695"/>
        <a href="https://zik.ua/news/2019/11/01/nato_predyavlyaie_nabir_nichym_ne_obruntovanyh_pretenziy_i_zvynuvachen__mzs_1681661"/>
        <a href="https://zik.ua/news/2019/11/01/stoltenberg_sumnivaietsya_v_neobhidnosti_zayavky_ukrainy_na_pdch_1681615"/>
        <a href="https://zik.ua/news/2019/10/25/zagorodnyuk_anonsuvav_perezapusk_formatu_vidnosyn_z_nato_1676661"/>
      </related>
    </article>
  </body>
</html>