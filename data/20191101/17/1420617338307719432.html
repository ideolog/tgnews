<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ostia-cronaca/ostia-nuovo-incidente-su-via-dei-pescatori-sinistra-italia-presenta-esposto-alla-procura-della-repubblica.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-01T17:55:07+00:00"/>
    <meta property="og:title" content="Ostia, nuovo incidente su Via dei Pescatori: Sinistra Italia presenta esposto alla Procura della Repubblica"/>
    <meta property="og:description" content="Ostia, nuovo incidente su Via dei Pescatori ieri sera: SI pronta a fare un esposto alla Procura della Repubblica per denunciare pericolosità della strada."/>
  </head>
  <body>
    <article>
      <h1>Ostia, nuovo incidente su Via dei Pescatori: Sinistra Italia presenta esposto alla Procura della Repubblica</h1>
      <address><time datetime="2019-11-01T17:55:07+00:00">01 Nov 2019, 17:55</time> by <a rel="author" href="https://www.ilcorrieredellacitta.com/author/andrea-rapisarda" target="_blank">Andrea Rapisarda</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Situazioni sempre più insostenibili per i cittadini di Ostia, che per l’ennesima volta devono fare i conti con la<b> pericolosità di Via dei Pescatori</b>. </p>
      <p>La strada frequentatissima tutti i giorni da tantissimi residenti locali del X Municipio, è un importante collegamento urbano per i quartieri di<b> Ostia, Stagni e Casal Palocco</b>. Proprio l’importanza di questa strada e l’elevato traffico abituale lungo questa arteria, spingono tantissimi lidensi a chiedersi le <b>motivazioni di una mancanza d’interventi</b> lungo questa tratta stradale.</p>
      <p>Lungo Via dei Pescatori non si parla solamente di buche, ma anche di<b> forti dissesti del manto stradale</b> dovuti all’emersione di radici da terra e sopratutto la<b> mancanza di un’ottimale illuminazione stradale nelle ore notturne</b>. La tratta infatti si addentra ai confini della Pineta di Castel Fusano, attraversando in alcuni tratti con corsie molto piccole i terreni che presenziano tra i quartieri di Ostia e Casal Palocco oltre a essere delimitata dal Canale dei Pescatori.</p>
      <p>Una condizione di fortissima criticità, che toglie definitivamente lo stato di sicurezza stradale anche per la<b> mancanza del guardrail</b> in diversi punti. </p>
      <p>L’<b>ultimo incidente su questa strada si è consumato nemmeno 24 ore fa</b>, dove nel pomeriggio di ieri due autovetture si sono scontrate all’incrocio che collega con Via Villa di Plinio, Via di Castel Fusano e Via Mar dei Coralli. </p>
      <p>Già all’inizio del mese scorso la consigliera <b>Mariacristina Masi</b> di <i>Fratelli d’Italia</i> aveva lanciato l’allarme sulla sicurezza di Via dei Pescatori, accusando l’<b>Amministrazione del X Municipio e di Roma Capitale di non dare il giusto risalto a questa grave problematica</b>:<i> “La<b> chiusura della strade</b> sembra sia diventata l’unica soluzione per l’Amministrazione a 5 stelle. <b>Non c’è una programmazione</b>, <b>non ci sono fondi</b>, così come stanno le cose non si provvederà alla manutenzione e alla riapertura della via per molto tempo. Abbiamo chiesto, grazie al Capogruppo di FdI in Campidoglio <b>Andrea De Priamo</b>, una Commissione in Campidoglio, è importante<b> coinvolgere Roma per avere le risorse a disposizione e tutelare residenti e commercianti</b>, avendo ben chiara l’importanza di via dei Pescatori per la viabilità del X Municipio”</i>.</p>
      <p>Sulla stessa lunghezza d’onda arriva l’intervento del gruppo locale di <i>Sinistra Italiana</i>, che attraverso il segretario <b>Marco Possanzini</b> promette di <b>esporre la delicata faccenda alla Procura della Repubblica</b>: “<i>Cosa aspetta l’Amministrazione in carica nel mettere in sicurezza una delle strade più pericolose del Municipio? Via dei Pescatori, una delle arterie più importanti del Municipio X di Roma Capitale, <b>versa in condizioni disarmanti</b>. Dall’asfalto divelto in più punti, alle voragini, passando per le <b>fronde degli arbusti che stanno letteralmente invadendo tutta la carreggiata nel tratto fra via di Castel Fusano ed il mare di Roma</b>, tratto stradale dove si è consumato l’ennesimo incidente automobilistico, via dei Pescatori è una strada che <b>deve essere interamente e rapidamente messa in sicurezza</b>. Si convochi immediatamente un sopralluogo, con le commissioni competenti, nel tratto di via dei Pescatori che va da via di Castel Fusano a via Mar dei Coralli per avviare quanto <b>più rapidamente possibile almeno lo sfalcio degli arbusti</b> che invadono la carreggiata. La prossima settimana, sulla pericolosa condizione in cui versa Via dei Pescatori e sul mancato intervento di messa in sicurezza della stessa, <b>presenteremo un esposto presso la Procura della Repubblica di Roma</b>“</i>.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/oroscopo-paolo-fox-3-novembre-2019-ecco-quali-sono-i-segni-piu-fortunati.html"/>
        <a href="https://www.ilcorrieredellacitta.com/ultime-notizie/giorgio-tirabassi-malore-improvviso-durante-la-presentazione-del-film-e-grave.html"/>
        <a href="https://www.ilcorrieredellacitta.com/gaeta-e-terracina/formia-il-dottor-paolo-nucera-a-capo-del-pronto-soccorso-dono-svizzero.html"/>
        <a href="https://www.ilcorrieredellacitta.com/ultime-notizie/roma-anziano-scompare-di-casa-lappello-della-famiglia-per-ritrovarlo.html"/>
        <a href="https://www.ilcorrieredellacitta.com/news/million-day-1-novembre-2019-i-numeri-vincenti-estratti-oggi.html"/>
        <a href="https://www.ilcorrieredellacitta.com/ultime-notizie/santa-severa-precipita-un-ultraleggero-un-morto-e-un-ferito.html"/>
      </related>
    </article>
  </body>
</html>