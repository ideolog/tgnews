<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/01/a-mai-gyerekek-semmit-se-tudnak-a-falrol"/>
    <meta property="og:site_name" content="euronews"/>
    <meta property="article:published_time" content="2019-11-01T17:17:56+00:00"/>
    <meta property="og:title" content="&quot;A mai gyerekek semmit se tudnak a falról&quot;"/>
    <meta property="og:description" content="Az elmúlt harminc évben több olyan generáció is felnőtt, akik nem éltek a berlini fal idejében. Nekik el kell mondani, hogy Németország egy ideig ketté volt vágva, és sokan az életüket kockáztatták a szabadságért."/>
  </head>
  <body>
    <article>
      <h1>"A mai gyerekek semmit se tudnak a falról"</h1>
      <address><time datetime="2019-11-01T17:17:56+00:00">01 Nov 2019, 17:17</time> by <a rel="author">Szilágyi Károly </a></address>
      <figure>
        <img src="https://static.euronews.com/articles/stories/04/27/41/78/773x435_cmsv2_98870957-43ce-5b3a-b484-d9cdb0ec7826-4274178.jpg"/>
      </figure>
      <p>A berlini falat 1989-ban kezdték el lebontani. Az azóta eltelt 30 évben több generáció is felnőtt, akik még meg sem születtek akkor, amikor a városnak volt egy demokratikus, és egy kommunista, rendszerben élő része. A fal helyén lévő bicikliúton ma már kerékpáros városnézéseket tartanak. Vajon mit tudnak a mai gyerekek a múltról, ezt kérdeztük az egyik túravezetőtől.</p>
      <p>„Igazából semmit. Fogalmuk sincs arról, hogy milyen lehetett egy megosztott városban élni. És sajnos a német gyerekeknek sokkal kevesebbet tudnak a témában, mint a külföldiek. Az osztrákok nagyon sokat tudnak, a svájciak is, de a német gyerekek alig valamit.” - mondta egy berlini fotós, Andrea <a href="http://www.kuenstle.de/">Künstle</a>, aki szabadidejében turistacsoportokat vezet.</p>
      <p>Ez alkalommal baden-württembergi tizedik osztályosok gurulnak az NDK nyomain.</p>
      <p>„Mi az ország délnyugati végéből jöttünk, nekünk nincs sok kapcsolatunk Kelet-Németországgal vagy Kelet-Berlinnel. Azoknak a gyerekeknek, akiknek nincs idevalósi rokona, annak az a természetes, hogy Németország egységes. Meg kell tanítani nekik, hogy ez nem mindig volt így” - mondta tanáruk, Susanne Luhr.</p>
      <p>Ezen talán segíthet a biciklis kirándulás a 150 kilométer hosszú fal nyomában, ahol egykor magas betonfal akadályozta meg az átjárást. Az útvonal érinti az első legális átkelőt, a Böse Brückét, és a Mauerparkot is, ahol különösen sok disszidenst lőttek le a keletnémet határőrök.</p>
      <p>„Nekem nagyon érdekes volt arról hallani, hogy az emberek hogyan szöktek meg, mit kockáztattak azért, hogy szabadon élhessenek.” mondta az egyik 10. osztályos diák, Jonas Moehrle.</p>
      <p>A fal leomlásának 30. évfordulóját november 9-én ünneplik.</p>
    </article>
  </body>
</html>