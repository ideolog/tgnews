<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619252/%D8%B4%D8%B9%D8%A7%D8%B1-%D8%B9%D9%84%DB%8C%D9%87-%D8%A7%D8%B3%D8%AA%D9%82%D9%84%D8%A7%D9%84-%D9%88-%D8%AA%D8%B4%D9%88%DB%8C%D9%82-%D8%A8%D9%88%D9%86%D8%AF%D8%B3%D9%84%DB%8C%DA%AF%D8%A7%DB%8C%DB%8C-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D8%A7%D9%82%D8%AF%D8%A7%D9%85-%D8%AE%D8%B7%D8%B1%D9%86%D8%A7%DA%A9-%D9%87%D9%88%D8%A7%D8%AF%D8%A7%D8%B1%D8%A7%D9%86-%D9%85%DB%8C%D8%B2%D8%A8%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T17:55:00+00:00"/>
    <meta property="og:title" content="شعار علیه استقلال و تشویق بوندسلیگایی بازیکنان تراکتور/ اقدام خطرناک هواداران میزبان!"/>
    <meta property="og:description" content="هواداران تیم فوتبال تراکتور صحنه جالبی را با نورهای تلفن همراه خود در ورزشگاه ایجاد کردند."/>
  </head>
  <body>
    <article>
      <h1>شعار علیه استقلال و تشویق بوندسلیگایی بازیکنان تراکتور/ اقدام خطرناک هواداران میزبان!</h1>
      <h2>حاشیه دیدار تراکتور و استقلال</h2>
      <address>
        <time datetime="2019-11-01T17:55:00+00:00">01 Nov 2019, 17:55</time>
      </address>
      <p>
        <i>هواداران تیم فوتبال تراکتور صحنه جالبی را با نورهای تلفن همراه خود در ورزشگاه ایجاد کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>تیم‌های فوتبال تراکتور و استقلال از ساعت ۱۸ امروز (جمعه) در چارچوب هفته نهم رقابت‌های لیگ برتر فوتبال باشگاه‌های کشور به مصاف یکدیگر خواهند رفت.</p>
      <p>*ترکیب متفاوت تراکتور، تعجب هواداران این تیم را هم در پی داشته و آنها درباره دلیل نیمکت‌نشینی بازیکنان مطرح‌شان با یکدیگر صحبت می‌کنند.</p>
      <figure>
        <img src="https://aftabnews.ir/files/fa/news/1398/8/10/353850_266.gif"/>
      </figure>
      <p>*برخی از هوادارانی که بیرون از ورزشگاه مانده‌اند، می‌گویند که بلیت دارند، اما مسئولان ورزشگاه به آنها اعلام کرده‌اند که سکو‌ها پُر است و فرد دیگری را به ورزشگاه راه نخواهند داد.</p>
      <p>*تک‌تک بازیکنان اصلی تراکتور توسط هواداران این تیم به شیوه بوندسلیگایی تشویق شدند. در این بین میمبلا، با شدت بیشتری از سوی هواداران تشویق شد.</p>
      <p>*هواداران تراکتور شعار‌هایی علیه تیم استقلال سر دادند.</p>
      <p>*روی سکو‌های ورزشگاه یادگار، جایی برای نشستن نیست و هوادارانی که جایی برای نشستن پیدا نکرده‌اند، به روی قسمت‌های بلندتر ورزشگاه رفته‌اند و به شکل خطرناکی قصد تماشای بازی را دارند.</p>
      <p>*هواداران تیم استقلال در چند مقطع اقدام به تشویق تیم‌شان کردند که این کار با واکنش تراکتوری‌ها مواجه شد.</p>
      <p>*هواداران تراکتور با روشن کردن نورهای تلفن‌های همراه خود، صحنه جالبی را در ورزشگاه ایجاد کردند.</p>
    </article>
  </body>
</html>