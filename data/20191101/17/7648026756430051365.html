<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%a1%d7%a4%d7%95%d7%a8%d7%98/%d7%a2%d7%a1%d7%a7%d7%99%d7%9d-%d7%9b%d7%a8%d7%92%d7%99%d7%9c-%d7%a0%d7%99%d7%a6%d7%97%d7%95%d7%9f-%d7%aa%d7%a9%d7%99%d7%a2%d7%99-%d7%91%d7%a8%d7%a6%d7%99%d7%a4%d7%95%d7%aa-%d7%9c%d7%9e%d7%9b%d7%91%d7%99-%d7%a4-%d7%aa-415453/2"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-01T17:21:00+00:00"/>
    <meta property="og:title" content="עסקים כרגיל - ניצחון תשיעי ברציפות למכבי פ&quot;ת"/>
    <meta property="og:description" content="הקבוצה של גיא לוזון ממשיכה את הטיול לליגת העל עם 1:3 במשחק הצמרת מול אום אל פאחם. הפער מהמקום השלישי - שבע נקודות"/>
  </head>
  <body>
    <article>
      <h1>עסקים כרגיל - ניצחון תשיעי ברציפות למכבי פ"ת</h1>
      <h2>הקבוצה של גיא לוזון ממשיכה את הטיול לליגת העל עם 1:3 במשחק הצמרת מול אום אל פאחם. הפער מהמקום השלישי - שבע נקודות</h2>
      <address><time datetime="2019-11-01T17:21:00+00:00">01 Nov 2019, 17:21</time> by <a rel="author">אורי קידר</a></address>
      <figure>
        <img src="https://cdn.isnet.co.il/dyncontent/2019/11/1/be180d51-04a3-4e8a-9dcc-93e2419ac6bb.jpg"/>
        <figcaption>כדורגלני מכבי פ"ת חוגגים. התמונה המוכרת. צילום: אורן אהרוני</figcaption>
      </figure>
      <p>רק משהו מאוד לא צפוי ימנע ממכבי פ"ת לשחק בעונה הבאה בליגת העל. אחה"צ (שישי) אירחה מוליכת הלאומית את הפועל אום אל פאחם הרביעית בטבלה למשחק צמרת מסקרן. המקומיים הגיעו עם שמונה ניצחונות ליגה רצופים (ואחד בגביע) בעוד היריבה מואדי ערה רשמה ערב המחזור שישה ניצחונות לאומית רצופים.</p>
      <p>בסיומו של משחק מצוין המשיכו הקבוצה של גיא לוזון ברצף ההצלחות וניצחה 1:3.</p>
      <p>מכבי עלתה ליתרון בדקה ה-27, כשדור חוגי הגביה למרכז הרחבה כדור שניב סרדל דחק לשערו אחרי לחץ של תאי בריבו.</p>
      <p>אחרי השער השתלטו האורחים על המשחק, אבל דור חוגי היה שם שוב כדי להרגיע את הלוזונים. הוא התנהל עם הכדור 17 מ' מהשער וירה פצצה לפינה הרחוקה ופנימה - 0:2 בדקה ה-67.</p>
      <p>לקראת הסיום החסירו אוהדי מכבי כמה דפיקות לב, כשדובב גבאי ספק הוכשל על ידי שוער מכבי, יוסי גינזבורג ואקס מכבי דייק מהנקודה הלבנה - 1:2, שבע דקות לתוספת הזמן.</p>
      <p>אבל ארבע דקות מאוחר יותר דחק ברנדאו המחליף מקרוב וקבע את תוצאת המשחק -1:3.</p>
      <p>מכבי שומרת על המקום הראשון עם מאזן מדהים של 9 ניצחונות ושתי תוצאות תיקו (29) נקודות, ארבע יותר מקטמון השנייה, שניצחה היום את אחי נצרת 0:1 ושבע מהפועל ראשל"צ השלישית, שתארח ביום שני את בני לוד.</p>
      <p>במחזור הקרוב (שני הבא, 19:00) תצא מכבי לירושלים ותתארח לקרב צמרת נוסף אצל השנייה בטבלה, הפועל קטמון ובכל מקרה, תצא לפגרת השזרוע בת שלוש השבועות שתחל מיד לאחר המחזור, כשהיא מובילה את הטבלה הלאומית.</p>
    </article>
  </body>
</html>