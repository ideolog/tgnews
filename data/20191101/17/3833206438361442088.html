<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Bulgarinut-Denis-Beitula-prizna-che-e-ubil-s-nozh-bebeto-si-eto-ya-i-maikata-910440"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T17:56:00+00:00"/>
    <meta property="og:title" content="Българинът Денис Бейтула призна, че е убил с нож бебето си, ето я и майката!"/>
    <meta property="og:description" content="Българският гражданин Денис Бейтула се призна за виновен, че е наръгал смъртоносно 3-седмичното си б..."/>
  </head>
  <body>
    <article>
      <h1>Българинът Денис Бейтула призна, че е убил с нож бебето си, ето я и майката!</h1>
      <address>
        <time datetime="2019-11-01T17:56:00+00:00">01 Nov 2019, 17:56</time>
      </address>
      <p>Българският гражданин Денис Бейтула се призна за виновен, че е наръгал смъртоносно 3-седмичното си бебе в английското градче Уолсенд. 27-годишният мъж се яви пред съд в Нюкасъл, за да отговаря за смъртта на своя син и опит за убийство и на неговата майка. Според проведеното до момента разследване Бейтула е нападнал двамата по време на битов скандал на 2 октомври.</p>
      <p>Грабнал нож и започнал да нанася удари с него върху приятелката си Андреа от Румъния и бебето Андрей. 21-годишната жена успява да се обади на телефона за спешни случаи, преди самият Бейтула да звънне в полицията, за да съобщи за случилото се. Дошлите на място спасителни екипи намират майката и бебето облени в кръв. Откарват ги в болница, където малкият Андрей умира след няколко дни, пише <a href="https://www.24chasa.bg/novini/article/7742121">"24 часа"</a>.</p>
    </article>
  </body>
</html>