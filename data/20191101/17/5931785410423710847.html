<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/pariz-je-video-pravog-novaka-sedmi-teniser-sveta-pociscen-za-manje-od-sat-vremena/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T17:11:54+00:00"/>
    <meta property="og:title" content="Pariz je video pravog Novaka: Sedmi teniser sveta počišćen za manje od sat vremena"/>
    <meta property="og:description" content="Novak Đoković – Stefanos Cicipas 2:0 (6:1, 6:2) Novak Đoković je u polufinalu Mastersa u Parizu. Furioznom igrom, najboljom u „gradu svetlosti“ ove godine Đoković je deklasirao Stefanosa Cicipasa i revanširao mu se za poraz od pre dvadesetak dana u Šangaju. Nakon ne preterano ubedljivog izdanja protiv Mutea i Edmunda u prva dva meča, očekivao […]"/>
  </head>
  <body>
    <article>
      <h1>Pariz je video pravog Novaka: Sedmi teniser sveta počišćen za manje od sat vremena</h1>
      <address><time datetime="2019-11-01T17:11:54+00:00">01 Nov 2019, 17:11</time> by <a rel="author">Zile</a></address>
      <p><b>Novak Đoković – Stefanos Cicipas 2:0</b> (6:1, 6:2)</p>
      <p>Novak Đoković je u polufinalu Mastersa u Parizu. Furioznom igrom, najboljom u „gradu svetlosti“ ove godine Đoković je deklasirao Stefanosa Cicipasa i revanširao mu se za poraz od pre dvadesetak dana u Šangaju.</p>
      <p>Nakon ne preterano ubedljivog izdanja protiv Mutea i Edmunda u prva dva meča, očekivao se daleko teži posao protiv sedmog tenisera sveta.</p>
      <p>Međutim desilo se potpuno suprotno – Đoković je za samo 28 minuta potpuno počistio Cicipasa sa terena u prvom setu. Ekspresno je poveo sa 5:0 i došao do tri vezane set lopte u šestom gemu, ali se Cicipas malo trgnuo, servis ga je poslužio i uspeo je da set ne izgubi sa nulom.</p>
      <p>Ako je to bila najava neizvesnijeg drugog seta trajala je vrlo kratko, Cicipas je poveo sa 1:0, međutim u narednih pet gemova ga nigde nije bilo, a Đoković je nemilosrdno grabio ka plasmanu u polufinale.</p>
      <p>Pri rezultatu 5:1 Cicipas je uspeo da prekine Novakovu seriju, ali je to bilo sve od njega – Đoković je za manje od jednog časa došao do konačnog trijumfa.</p>
      <p>Novakov protivnik u subotnjem polufinalu biće Grigor Dimitrov.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/djokovic-jedan-od-najboljih-meceva-ove-godine/"/>
        <a href="https://www.sportskacentrala.com/2019/11/01/live-djokovic-cicipas-3/"/>
        <a href="https://www.sportskacentrala.com/2019/10/31/novak-se-mucio-u-prvom-setu-pa-ubacio-u-petu-brzinu/"/>
        <a href="https://www.sportskacentrala.com/2019/10/31/live-djokovic-edmund-2/"/>
        <a href="https://www.sportskacentrala.com/2019/10/30/saznali-smo-novakovog-sledeceg-rivala-nadal-dosao-do-rekorda/"/>
        <a href="https://www.sportskacentrala.com/2019/10/30/novakove-scile-i-haribde-do-pobede-nad-muteom/"/>
        <a href="https://www.sportskacentrala.com/2019/10/30/live-djokovic-mute/"/>
        <a href="https://www.sportskacentrala.com/2019/10/29/djokovic-startuje-u-parizu-poznat-i-raspored-za-sredu/"/>
        <a href="https://www.sportskacentrala.com/2019/10/28/djokovic-trudim-se-da-ne-mislim-o-tome-ali-moram-da-pobedim-sve/"/>
      </related>
    </article>
  </body>
</html>