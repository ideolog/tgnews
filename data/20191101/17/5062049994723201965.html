<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10599--opava-indoor-open-ceska-dominance-do-semifinale-miri-ctverice-domacich-tenistu"/>
    <meta property="og:site_name" content="Tenisový svět"/>
    <meta property="article:published_time" content="2019-11-01T17:30:00+00:00"/>
    <meta property="og:title" content="Opava Indoor Open: Česká dominance! Do semifinále míří čtveřice domácích tenistů"/>
    <meta property="og:description" content="Na turnaji Opava Indoor Open bude singlové semifinále v ryze českém podání! Postup mezi nejlepší čtyřku si v pátek zajistili David Poljak, Petr Nouza i zkušený Jaroslav Pospíšil. Poslední místenku v semifinále vybojoval Robin Staněk, který přetlačil krajana Michala Konečného. V odpoledních hodinách jsou na programu semifinálové boje v deblu."/>
  </head>
  <body>
    <article>
      <h1>Opava Indoor Open: Česká dominance! Do semifinále míří čtveřice domácích tenistů</h1>
      <address>
        <time datetime="2019-11-01T17:30:00+00:00">01 Nov 2019, 17:30</time>
      </address>
      <p>
        <b>Na turnaji Opava Indoor Open bude singlové semifinále v ryze českém podání! Postup mezi nejlepší čtyřku si v pátek zajistili David Poljak, Petr Nouza i zkušený Jaroslav Pospíšil. Poslední místenku v semifinále vybojoval Robin Staněk, který přetlačil krajana Michala Konečného. V odpoledních hodinách jsou na programu semifinálové boje v deblu.</b>
      </p>
      <p><b>Poljak si zahraje v semifinále</b><u><br/></u>David Poljak se stal prvním semifinalistou letošního ročníku Opava Indoor Open. Akutálně nejvýše nasazený hráč turnaje si v pátečním dopoledním klání poradil s Italem Mattiou Belluccim, kterého porazil po setech 7:6(3), 6:2. Poljak se probojoval do semifinále potřetí v této sezoně a jeho dalším soupeřem bude Robin Staněk.  </p>
      <figure>
        <iframe src="https://www.youtube.com/embed/n_sC2oLzYbE" width="640" height="360" data-service="Youtube" scrolling="no"/>
      </figure>
      <p><b>Nouza přetlačil v derby Michneva</b><br/>Petra Nouza je druhým českým tenistou v semifinále opavského halového turnaje. Jednadvacetiletý hráč si v ryze českém souboji poradil s o devět let starším Petrem Michnevem, kterého porazil ve vyrovnaném duelu po setech 7:6(6) a 7:5. Oba tenisté měli v zápase k dispozici dvě brejkbolové příležitosti, Nouza využil jednu, kdežto Michnev žádnou. Nouza se v boji o finále utká s Jaroslavem Pospíšilem.</p>
      <figure>
        <iframe src="https://www.youtube.com/embed/VZqQfnkALLs" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Kzi08-z77uA" width="640" height="360" data-service="Youtube" scrolling="no"/>
      </figure>
      <p><b>Pospíšil je v semifinále</b><br/>Jaroslav Pospíšil si zahraje na okruhu ITF podruhé v řadě v semifinále, mezi nejlepší čtyřkou je letos celkově potřetí. Osmatřicetiletý zkušený tenista si vyzrál v třísetové bitvě na Poláka Michala Dembeka, kterého udolal po setech 4:6, 6:3 a 6:4. Popsíšil se postaral o to, že singlovém semifinále v Opavě bude ryze českou záležitostí! Jeho dalším soupeřem bude krajan Petr Nouza. </p>
      <figure>
        <iframe src="https://www.youtube.com/embed/peRfhFYga9U" width="640" height="360" data-service="Youtube" scrolling="no"/>
      </figure>
      <p><b>Staněk přetlačil Konečného</b><br/>Poslední místenku v semifinálových bojích si v Opavě zajistil Robin Staněk, který doplnil mezi nejlepší čtyřkou tři své krajany. Čtyřiadvacetiletý tenista přetlačil v pátečním souboji krajana Michala Konečného, kterého porazil za hodinu a půl hry po setech 6:4 a 7:6(3). Staněk si to v boji o finále rozdá s Davidem Poljakem, který je aktuálně nejvýše nasazeným hráčem turnaje. </p>
      <figure>
        <iframe src="https://www.youtube.com/embed/QjaVokHHZvA" width="640" height="360" data-service="Youtube" scrolling="no"/>
      </figure>
      <p><b>Kopřiva s Pospíšilem prvními finalisty</b><br/>Vít Kopřiva s Jaroslavem Pospíšilem si zahrají v Opavě o deblový titul! Nasazené jedničky si v pátečním semifinále poradily s krajany Michnevem a Poljakem, když zvítězily za hodinu a půl hry po setech 3:6, 7:5 a 10:7. </p>
      <figure>
        <iframe src="https://www.youtube.com/embed/UgFUfYzUuhY" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/MeUTIIO6Ln8" width="640" height="360" data-service="Youtube" scrolling="no"/>
      </figure>
      <p><b>Nouza s Lootsmou jsou ve finále</b><br/>Deblové finále si na opavském turnaji zahrají první dva nasazené páry. Do souboje o titul postoupili také Petr Nouza s Nizozemcem Lootsmou. Nasazené dvojky si v pátečním semifinálovém duelu poradily s Ondřejem Krstevem a Robinem Staňkem, když zvítězily po setech 3:6, 7:5 a 10:7. Česko-nizozemská dvojice si to ve finále rozdá s dvojicí Kopřiva – Pospíšil. </p>
      <figure>
        <iframe src="https://www.youtube.com/embed/nCklMPVaCws" width="640" height="360" data-service="Youtube" scrolling="no"/>
      </figure>
      <p><u>Čtvrtfinále dvouhry</u><br/>Mattia Bellucci (ITA, 1233.) –<b> DAVID POLJAK (515.) [8]</b> 6:7(3), 2:6<br/><b>JAROSLAV POSPÍŠIL (730.)</b> – Michal Dembek (POL, 630.) 4:6, 6:3, 6:4<br/><b>PETR NOUZA (564.)</b> – PETR MICHNEV (1411.) 7:6(5), 7:5<br/><b>ROBIN STANĚK (769.)</b> – MICHAL KONEČNÝ 6:4, 7:6(3)</p>
      <p><u>Semifinále čtyřhry</u><br/><b>KOPŘIVA, POSPÍŠIL [1]</b> – MICHNEV, POLJAK 3:6, 7:5, 10:7<br/>KRSTEV, STANĚK [4] – <b>Lootsma (NED), NOUZA 2 [2]</b> 6:3, 5:7, 7:10</p>
      <h3>Turnaj v Opavě den po dni</h3>
      <p>31.10.<br/><a href="https://www.tenisovysvet.cz/article/detail/10593--opava-indoor-open-sest-cechu-postoupilo-do-ctvrtfinale-paulson-viteznou-serii-neprodlouzil">Opava Indoor Open: Šest Čechů postoupilo do čtvrtfinále! Paulson vítěznou sérii neprodloužil</a> </p>
      <p>30.10.<br/><a href="https://www.tenisovysvet.cz/article/detail/../detail/10585--opava-indoor-open-stanek-vyradil-turnajovou-jednicku-dal-jde-dalsich-osm-ceskych-tenistu">Opava Indoor Open: Staněk vyřadil turnajovou jedničku! Dál jde dalších osm českých tenistů</a> </p>
      <p>29.10.<br/><a href="https://www.tenisovysvet.cz/article/detail/../detail/10578--opava-indoor-open-vrcholi-kvalifikace-startuji-hlavni-souteze">Opava Indoor Open: Vrcholí kvalifikace, startují hlavní soutěže</a></p>
      <p>28.10.<br/><a href="https://www.tenisovysvet.cz/article/detail/../detail/10572--opava-indoor-open-do-kvalifikace-vstoupilo-vitezne-pet-ceskych-tenistu-rys-slavi-premierovou-vyhru">Opava Indoor Open: Do kvalifikace vstoupilo vítězně pět českých tenistů, Rys slaví premiérovou výhru</a></p>
      <footer>Jan Havlovic, foto: Roman Kučera – Tenisový svět</footer>
    </article>
  </body>
</html>