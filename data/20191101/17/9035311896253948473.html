<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/bm-genel-sekreteri-antonio-guterres-erdogan-gorusmesi-sona-erdi-suriye-anayasa-komitesi"/>
    <meta property="og:site_name" content="euronews"/>
    <meta property="article:published_time" content="2019-11-01T17:02:18+00:00"/>
    <meta property="og:title" content="BM Genel Sekreteri Antonio Guterres- Erdoğan görüşmesi sona erdi"/>
    <meta property="og:description" content="Cumhurbaşkanı Erdoğan'ın Guterres ile Vahdettin Köşkü'nde basına kapalı gerçekleşen görüşmesi, yaklaşık 1 saat sürdü"/>
  </head>
  <body>
    <article>
      <h1>BM Genel Sekreteri Antonio Guterres- Erdoğan görüşmesi sona erdi</h1>
      <address><time datetime="2019-11-01T17:02:18+00:00">01 Nov 2019, 17:02</time> by <a rel="author">Euronews </a></address>
      <p>Türkiye Cumhurbaşkanı Recep Tayyip Erdoğan, Birleşmiş Milletler (BM) Genel Sekreteri Antonio Guterres'le görüştü.</p>
      <p>Cumhurbaşkanı Erdoğan'ın Guterres ile Vahdettin Köşkü'nde basına kapalı gerçekleşen görüşmesi, yaklaşık 1 saat sürdü.</p>
      <p>Toplantıda, Dışişleri Bakanı Mevlüt Çavuşoğlu, İletişim Başkanı Fahrettin Altun, Cumhurbaşkanlığı Sözcüsü İbrahim Kalın ve TBMM Dışişleri Komisyonu Başkanı Volkan Bozkır da yer aldı.</p>
      <h3>'(Suriye) Anayasa Komitesi Toplantısı önemli bir kilometre taşı'</h3>
      <p>Türkiye'yi ziyaretinin ilk gününde "6. İstanbul Arabuluculuk Konferansı"na katılan Guterres, "Dün yapılan Anayasa Komitesi Toplantısı önemli bir kilometre taşıydı. Ümit ediyorum ki Suriyelilerin yaşamış olduğu trajedinin siyasi olarak çözüme kavuşturulması için ilk adımı oluşturacak." demişti.</p>
      <p>Öte yandan, Suriye'nin kuzeyinde diyalog yolunda gösterilen çabaları takdirle karşıladığını kaydeden Guterres, İdlib'deki durumdan duyduğu endişeyi de dile getirmişti.</p>
      <ul>
        <li>
          <a href="https://tr.euronews.com/2019/11/01/video-cavusoglu-fransa-israil-ypg-pkk-devleti-kurmak-istiyordu-kurt-suriye-guvenli-bolge">Çavuşoğlu: YPG/PKK devleti kurmak istiyorlardı, başını da Fransa ile İsrail çekiyordu</a>
        </li>
        <li>
          <a href="https://tr.euronews.com/2019/10/31/bm-genel-sekreteri-suriye-icin-toplanan-anayasa-komitesi-toplant-s-onemli-bir-kilometre-ta">BM Genel Sekreteri: Suriye için toplanan Anayasa Komitesi toplantısı önemli bir kilometre taşı</a>
        </li>
      </ul>
      <h3>Anayasa Komitesi Toplantıları devam ediyor</h3>
      <p>Suriye Anayasa Komitesinin tonlantıları, İsviçre'nin Cenevre kentinde ikinci gününde BM gözetiminde devam ediyor.</p>
      <p>Taraflar, BM Ofisi'ne planlanandan bir saat kadar geç geldi. Edinilen bilgiye göre, rejim heyetini temsil eden Eş Başkan Ahmed Kuzbari, muhalif mevkidaşıyla BM Suriye Özel Temsilcisi Geir O. Pedersen'in de katılacağı üçlü görüşmeye girmeyi reddetti.</p>
    </article>
  </body>
</html>