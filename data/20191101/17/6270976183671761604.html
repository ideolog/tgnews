<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/v-ukrayini-u-novyh-kinoteatrah-bude-vdvichi-bilshe-zhinochyh-tualetiv/"/>
    <meta property="og:site_name" content="Рубрика"/>
    <meta property="article:published_time" content="2019-11-01T17:14:37+00:00"/>
    <meta property="og:title" content="В Україні у нових кінотеатрах буде вдвічі більше жіночих туалетів"/>
    <meta property="og:description" content="В п’ятницю, 1 листопада, в Україні набули чинності нові державні будівельні норми (ДБН) щодо проектування закладів культури. Тепер жіночих туалетів у нових та реконструйованих кінотеатрах і театрах стане вдвічі більше, через зміни вимог щодо їх розрахункової кількості, повідомили у пресслужбі Конфедерації будівельників України. Зазначається, що за новим розрахунком – один унітаз на 15 осіб в […]"/>
  </head>
  <body>
    <article>
      <h1>В Україні у нових кінотеатрах буде вдвічі більше жіночих туалетів</h1>
      <address><time datetime="2019-11-01T17:14:37+00:00">01 Nov 2019, 17:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-620x420.jpg"/>
      </figure>
      <p>
        <b>
          <b>В п’ятницю, 1 листопада, в Україні набули чинності нові державні будівельні норми (ДБН) щодо проектування закладів культури.</b>
        </b>
      </p>
      <p>Тепер жіночих туалетів у нових та реконструйованих кінотеатрах і театрах стане вдвічі більше, через зміни вимог щодо їх розрахункової кількості, повідомили у пресслужбі Конфедерації будівельників України.</p>
      <p>Зазначається, що за новим розрахунком – один унітаз на 15 осіб в кінотеатрах та на 10 осіб в театрах.</p>
      <related>
        <h4>Читайте також</h4>
        <a href="https://rubryka.com/2019/07/08/u-moz-proponuyut-zobov-yazaty-sortuvaty-smittya-ta-zbilshyty-kilkist-gromadskyh-tualetiv/"/>
      </related>
      <p>“При цьому частина туалетних кімнат також має обов’язково проектуватися доступними для людей з інвалідністю та інших груп маломобільного населення і містити сповивальні столики для немовлят”, – йдеться в повідомленні, поширеному через електронну пошту у п’ятницю.</p>
      <p>Крім того, нагадаємо, що з 1 серпня також вступила в дію нова будівельна норма, що передбачає обов’язкове влаштування туалетів для відвідувачів у великих супермаркетах і гіпермаркетах з торговою площею 2500 кв. м і більше при їх новому будівництві або реконструкції.</p>
    </article>
  </body>
</html>