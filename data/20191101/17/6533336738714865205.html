<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/piu-che-scaldare-motori-ferrari-alimenta-fuoco-217883.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-01T17:28:00+00:00"/>
    <meta property="og:title" content="Pi"/>
    <meta property="og:description" content="PIÙ CHE SCALDARE I MOTORI, LA FERRARI ALIMENTA IL FUOCO DELLA BANALITÀ – ISABELLA FERRARI CI PROPINA (PURE LEI!) LA MINESTRA DEL QUANTO È FAVOLOSO ESSERE OVER 50 E DISPORRE DI SÉ E DEL PROPRIO CORPO COME SI VUOLE, QUANDO SI VUOLE, SOLO SE SI VUOLE – L’ATTRICE DICE DI SENTIRSI “COMPLETAMENTE IN PISTA, CON LA VOGLIA DI ESSERE NUDA, AMATA, DESIDERATA” PESTANDO SOTTO I PIEDI I SOGNI DELLE POVERE MILLENIAL CHE NON VEDONO L’ORA DI…"/>
  </head>
  <body>
    <article>
      <h1>Pi</h1>
      <address>
        <time datetime="2019-11-01T17:28:00+00:00">01 Nov 2019, 17:28</time>
      </address>
      <p>
        <b>PIÙ CHE SCALDARE I MOTORI, LA FERRARI ALIMENTA IL FUOCO DELLA BANALITÀ – ISABELLA FERRARI CI PROPINA (PURE LEI!) LA MINESTRA DEL QUANTO È FAVOLOSO ESSERE OVER 50 E DISPORRE DI SÉ E DEL PROPRIO CORPO COME SI VUOLE, QUANDO SI VUOLE, SOLO SE SI VUOLE – L’ATTRICE DICE DI SENTIRSI “COMPLETAMENTE IN PISTA, CON LA VOGLIA DI ESSERE NUDA, AMATA, DESIDERATA” PESTANDO SOTTO I PIEDI I SOGNI DELLE POVERE MILLENIAL CHE NON VEDONO L’ORA DI…</b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254308/1231073.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
      <p>
        <b>Simonetta Sciandivasci per <a href="https://www.laverita.info/">“</a></b>
        <a href="https://www.laverita.info/">La Verità”</a>
      </p>
      <figure>
        <a href="https://www.dagospia.com/mediagallery/Dago_fotogallery-254308/1231070.htm">
          <img src="https://cdn-static.dagospia.com/img/foto/10-2019/isabella-ferrari-1231070.jpg"/>
        </a>
        <figcaption>isabella ferrari</figcaption>
      </figure>
      <p>Isabella Ferrari è bellissima e in copertina viene benissimo, almeno quanto veniva bene in Sapore di mare, e chissà quanto sarà splendida in Sotto il sole di Riccione, che sta finendo di girare - naturalmente - a Riccione (la regia è di Enrico Vanzina, e lei farà la parte della piacente signora molto saggia e molto triste, insomma la Adriana di Virna Lisi).</p>
      <p>A Vanity Fair ha raccontato molte cose già dette (che era triste a 20 anni, e che ha avuto la depressione dopo il primo successo, e che fare l' attrice era il sogno di sua madre e non il suo), e alcune che non aveva mai detto.</p>
      <figure>
        <a href="https://www.dagospia.com/mediagallery/Dago_fotogallery-254308/1231071.htm">
          <img src="https://cdn-static.dagospia.com/img/foto/10-2019/isabella-ferrari-1231071.png"/>
        </a>
        <figcaption>isabella ferrari</figcaption>
      </figure>
      <p>«Ho sempre dato scandalo», suo epico cavallo di battaglia, pervenuto. E pensate che bello se, dopo lo scandalo, non ci avesse dato luoghi comuni, ora che è orgogliosamente signora di una certa età, visto che la prima cosa bella dell' avere una certa età è poter dire quello che si pensa e non quello che si deve. E invece no, niente.</p>
      <figure>
        <a href="https://www.dagospia.com/mediagallery/Dago_fotogallery-254308/1165667.htm">
          <img src="https://cdn-static.dagospia.com/img/foto/05-2019/isabella-ferrari-foto-di-bacco-1165667.jpg"/>
        </a>
        <figcaption>isabella ferrari foto di bacco</figcaption>
      </figure>
      <p>Torna in copertina, bella come sempre e forse ancor di più, per propinarci pure lei la minestra del quanto è favoloso essere over 50 e disporre di sé e del proprio corpo come si vuole, quando si vuole, solo se si vuole - e santiddio qualcuno le fermi queste vestali dello sbocciare da anziani, mica per niente, eh, ma qui c' è gente che non vede l' ora di arrivare a 50 anni per smetterla, un pochino, con l' ossessione del corpo, e del sesso, e della seduzione, e del piacere, e del liberi tutti, e del riscoprire, e fare, e rifare, e rivoluzionare;</p>
      <figure>
        <a href="https://www.dagospia.com/mediagallery/Dago_fotogallery-254308/1138774.htm">
          <img src="https://cdn-static.dagospia.com/img/foto/03-2019/isabella-ferrari-foto-di-bacco-1138774.jpg"/>
        </a>
        <figcaption>isabella ferrari foto di bacco</figcaption>
      </figure>
      <p>qua c' è gente che non vuole sfidare niente e nessuno, e vorrebbe invecchiare sul divano e pensare che se le forze e le voglie svaniscono è colpa della natura - benedetta natura che non ha fregole, beata lei! - e non del fatto che s' è arresa al tempo (oh, com' è rilassante anche soltanto scriverlo, arrendersi al tempo), senza che ogni tre giorni si levi la voce di una fica spaziale che racconta che la vita comincia dopo la menopausa.</p>
      <p>«Mi sento completamente in pista, con la voglia di essere nuda, amata, desiderata». Felicitazioni, dice la millennial stremata come se di anni ne avesse 100 e dovesse dimostrare che non è vero, e quindi fa yoga, psicoterapia, diete nipponiche, pur di dire che ci sta provando, a tenersi in piedi, attiva, desiderante.</p>
      <figure>
        <a href="https://www.dagospia.com/mediagallery/Dago_fotogallery-254308/1138127.htm">
          <img src="https://cdn-static.dagospia.com/img/foto/03-2019/isabella-ferrari-foto-di-bacco-1138127.jpg"/>
        </a>
        <figcaption>isabella ferrari foto di bacco</figcaption>
      </figure>
      <p>E ciò che più di tutto la motiva è sapere che non durerà ancora per molto, una finzione di un altro quindicennio al massimo. E invece no, povera millennial, poi le arriva Isabella Ferrari e le instilla che il senso della vita è non scendere mai dalla bicicletta. Quella di spinning, però.</p>
      <figure>
        <a href="https://www.dagospia.com/mediagallery/Dago_fotogallery-254308/1072830.htm">
          <img src="https://cdn-static.dagospia.com/img/foto/10-2018/isabella-ferrari-3-1072830.jpg"/>
        </a>
        <figcaption>isabella ferrari (3)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254308/1037283.htm">
          <img src="https://cdn-static.dagospia.com/img/foto/07-2018/selvaggia-isabella-ferrari-1037283.jpg"/>
        </a>
        <figcaption>SELVAGGIA ISABELLA FERRARI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254308/1072837.htm">
          <img src="https://cdn-static.dagospia.com/img/foto/10-2018/isabella-ferrari-2-1072837.jpg"/>
        </a>
        <figcaption>isabella ferrari (2)</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254308/1056805.htm">
          <img src="https://cdn-static.dagospia.com/img/foto/09-2018/isabella-ferrari-1056805.jpg"/>
        </a>
        <figcaption>isabella ferrari</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254308/1100178.htm">
          <img src="https://cdn-static.dagospia.com/img/foto/01-2019/isabella-ferrari-con-famiglia-1100178.jpg"/>
        </a>
        <figcaption>isabella ferrari con famiglia</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254308/1231073.htm">
          <img src="http://static.dagospia.com/images/layout/gallery_vm18.gif"/>
        </a>
      </figure>
    </article>
  </body>
</html>