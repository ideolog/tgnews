<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/u_mariupoli_patrulnyh_politseyskyh_pidozryuyut_u_perevyshchenni_sluzhbovyh_1681807"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T17:55:00+00:00"/>
    <meta property="og:title" content="У Маріуполі патрульних поліцейських підозрюють у перевищенні службових повноважень"/>
    <meta property="og:description" content="Слідчі територіального управління ДБР розпочали досудове розслідування за фактом перевищення службових повноважень інспекторами патрульної поліції міста Маріуполя."/>
  </head>
  <body>
    <article>
      <h1>У Маріуполі патрульних поліцейських підозрюють у перевищенні службових повноважень</h1>
      <address>
        <time datetime="2019-11-01T17:55:00+00:00">01 Nov 2019, 17:55</time>
      </address>
      <p>
        <b>Слідчі територіального управління ДБР розпочали досудове розслідування за фактом перевищення службових повноважень інспекторами патрульної поліції міста Маріуполя.</b>
      </p>
      <p>Про це повідомляє <a href="https://dbr.gov.ua/news/dbr-rozslidue-mozhlive-perevischennya-sluzhbovikh-povnovazhen-patrulnimi-u-mariupoli">пресслужба </a>ДБР.</p>
      <p>Згідно з повідомленням, підозрювані співробітники поліції затримували чоловіка з компанії, що начебто розпивала алкогольні напої. На його захист став мешканець сусіднього будинку, який перегородив шлях автомобілю поліції.Після цього патрульні поліцейські застосували щодо нього силу, внаслідок чого потерпілий отримав перелом стегна і наразі перебуває у лікарні.</p>
      <p>Дії правоохоронців були кваліфіковані за  ч. 2 ст. 365 (перевищення влади або службових повноважень, тобто умисне вчинення працівником правоохоронного органу дій, які явно виходять за межі наданих йому прав чи повноважень, якщо вони супроводжувалися насильством або погрозою застосування насильства) Кримінального кодексу.</p>
      <p>Як зазначається, якщо вину патрульних буде доведено, їм загрожує покарання у вигляді позбавлення права обіймати певні посади чи займатися певною діяльністю на строк до трьох років. </p>
      <p>Нагадаємо, у Києві СБУ <a href="https://zik.ua/news/2019/11/01/sbu_zatrymala_cholovika_yakyy_prodavav_posady_u_pravoohoronnyh_ta_derzhavnyh_1681577">затримала чоловіка,</a> який представлявся "позаштатним помічником" вищого керівництва країни і за гроші пропонував сприяти призначенню на керівні посади у правоохоронних та державних органах. </p>
      <related>
        <h4>читайте також</h4>
        <a href="https://zik.ua/news/2019/10/04/dbr_zatrymalo_inspektora_patrulnoi_politsii_pid_chas_otrymannya_habarya_1660713"/>
        <a href="https://zik.ua/news/2019/08/23/u_lvovi_politseyska_avtivka_zbyla_dvoh_zhinok_na_pishohidnomu_perehodi_1633237"/>
        <a href="https://zik.ua/news/2019/06/12/dbr_rozsliduie_obstavyny_dtp_za_uchasti_pratsivnyka_prokuratury_u_mariupoli_1592253"/>
        <a href="https://zik.ua/news/2019/01/03/kolektyv_antonova_napysaly_lysta_do_avakova_z_vymogoyu_pokaraty_kopiv_yaki_1481903"/>
      </related>
    </article>
  </body>
</html>