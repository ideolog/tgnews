<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901982/vanhaezebrouck-neemt-anderlecht-op-de-korrel-geen-formule-1-met-volkswagenmotor-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T17:00:00+00:00"/>
    <meta property="og:title" content="Verschueren: 'Vanhaezebrouck zou beter in de spiegel gaan staan'"/>
    <meta property="og:description" content="RSC Anderlecht zit momenteel in de hoek waar de klappen vallen. Bij Play Sports deelde Hein Vanhaezebrouck ook nog een paar tikken uit richting zijn ex-ploeg. Vanhaezebrocuck nam het transferbeleid van Anderlecht en vooral van Marc Coucke op de korrel."/>
  </head>
  <body>
    <article>
      <h1>Verschueren: 'Vanhaezebrouck zou beter in de spiegel gaan staan'</h1>
      <address>
        <time datetime="2019-11-01T17:00:00+00:00">01 Nov 2019, 17:00</time>
      </address>
      <p>
        <b>RSC Anderlecht zit momenteel in de hoek waar de klappen vallen. Bij Play Sports deelde Hein Vanhaezebrouck ook nog een paar tikken uit richting zijn ex-ploeg. Vanhaezebrocuck nam het transferbeleid van Anderlecht en vooral van Marc Coucke op de korrel.</b>
      </p>
      <p>Vanhaezebrouck was te gast bij Play Sports tijdens de match tussen RSC Anderlecht en KAA Gent, die op 3-3 eindigde. "Ik heb bij beide clubs gewerkt. En ik weet dat men bij Gent kijkt om de juiste spelers aan te trekken. Rekening houdend met de capaciteiten. Je gaat geen Formule 1 rijden met de motor van een Volkswagen. Anders ga je niet meedraaien. Je moet echt kijken wie je gaat aantrekken. Bij Anderlecht zijn er spelers gekomen van veel miljoenen die zelfs niet gecheckt zijn."</p>
      <p>Kickt Anderlecht op het aantrekken van grote namen? "Ja, dat is het uiteindelijk. Je hebt mensen die altijd maar grote namen willen aantrekken. En oké, als er dan een blessure aan hangt … Er zijn er bij Anderlecht en er zijn bij Oostende geweest. Er werden spelers aangetrokken die eigenlijk niet door de medische keuring geraakte of mochten getest worden."</p>
      <p>Karl Vannieuwkerke vroeg of Vanhaezebrouck het had over Marc Coucke die kickt op het aantrekken van grote namen. “Ja, sowieso. Dat is duidelijk. Dan ga je al eens spelers aantrekken waarmee je problemen gaat krijgen.”</p>
      <figure>
        <iframe data-src="https://twitter.com/playsports/status/1190218147065843712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Update: Via Twitter reageerde Michel Verschueren op de uitspraken van Vanhaezebrouck. De voormalig manager van paars-wit vindt de citaten van Vanhaezebrouck maar niets. 'Hij zou beter in de spiegel gaan staan in plaats van in de clinch te gaan met Coucke', klinkt het.</p>
      <figure>
        <iframe data-src="https://twitter.com/verschuerenmic1/status/1190289557130006528?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>