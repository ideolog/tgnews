<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/cronaca/rave-party-castelfranco-denunce-1.4864732"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-01T17:40:44+00:00"/>
    <meta property="og:title" content="Castelfranco, rave party abusivo con 200 giovani"/>
    <meta property="og:description" content="Blitz dei carabinieri, trovata droga. Due le denunce"/>
  </head>
  <body>
    <article>
      <h1>Castelfranco, rave party abusivo con 200 giovani</h1>
      <h2>Blitz dei carabinieri, trovata droga. Due le denunce</h2>
      <address><time datetime="2019-11-01T17:40:44+00:00">01 Nov 2019, 17:40</time> by <a rel="author">il Resto del Carlino</a></address>
      <p>Modena, 1 novembre 2019 – <b>Rave party abusivo</b> con <b>duecento giovani </b>partecipanti a<b> Castelfranco</b>. I carabinieri e la polizia municipale hanno effettuato un intervento in via Emilia est in un casolare.<br/><br/>I carabinieri, terminati gli accertamenti <b>hanno denunciato il proprietario</b> della struttura e<b> l’affittuario </b>per apertura abusiva di luoghi di pubblico spettacolo e identificato, appunto, oltre 200 giovani presenti. Nell’edificio era stato collocato un potente impianto di diffusione sonora e un <b>bar </b>per la somministrazione non autorizzata di alcolici e superalcolici.<br/><br/>Il rave è stato interrotto dall’intervento dei militari ed alcuni giovani si sono disfatti degli stupefacenti che avevano in tasca. Sono state infatti recuperate diverse dosi di<b> marijuana, hashish, cocaina e ecstasy.</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>