<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/sud-nad-truhanovim-6-listopada-novini-ukrajini-50051179.html"/>
    <meta property="og:site_name" content="НВ"/>
    <meta property="article:published_time" content="2019-11-01T17:56:00+00:00"/>
    <meta property="og:title" content="Антикорупційний суд 6 листопада розгляне справу Труханова"/>
    <meta property="og:description" content="Вищий антикорупційний суд 6 листопада розпочне розгляд справи щодо недостовірного декларування доходів одеським міським головою Геннадієм Трухановим."/>
  </head>
  <body>
    <article>
      <h1>Антикорупційний суд 6 листопада розгляне справу Труханова</h1>
      <h2>Вищий антикорупційний суд 6 листопада розпочне розгляд справи щодо недостовірного декларування доходів одеським міським головою Геннадієм Трухановим.</h2>
      <address>
        <time datetime="2019-11-01T17:56:00+00:00">01 Nov 2019, 17:56</time>
      </address>
      <p>Про це <a href="https://www.facebook.com/sap.gov.ua/posts/1951426848293822">повідомляє</a> пресслужба Спеціалізованої антикорупційної прокуратури.</p>
      <p>«У п’ятницю, 1 листопада 2019 року, за участі прокурорів САП в Антикорупційному суді призначили вказану справу до розгляду по суті. Засідання заплановано на 6 листопада 2019 року». — йдеться у повідомленні.</p>
      <p>У цій справі йдеться про злочин, передбачений статтею 366-1 КК України, скоєний посадовою особою органу місцевого самоврядування, а такі справи підсудні ВАКС.</p>
      <p>Раніше САП встановила, що в деклараціях Труханова за 2015 та 2016 роки відсутня інформація про майно та інші об'єкти декларування на суму понад 33 млн грн та 18 млн грн відповідно.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/politics/obshuki-u-eksnardepa-bogdana-dubnevicha-novini-ukrajini-50050387.html">НАБУ і САП проводять обшуки у екснардепа Дубневича — агентство</a>
        </li>
        <li>
          <a href="https://nv.ua/ukr/ukraine/politics/holodnickiy-kliche-na-dopit-vsih-chleniv-finkomitetu-radi-novini-ukrajini-50050741.html">Корупційний скандал у Раді: САП кличе на допит всіх членів фінкомітету</a>
        </li>
      </ul>
    </article>
  </body>
</html>