<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-chandrayaan-2-orbiter-payload-identified-argon-40-at-moon-says-isro-2827626.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T17:52:54+00:00"/>
    <meta property="og:title" content="चंद्रयान-2 के ऑर्बिटर को विक्रम का पता तो नहीं चला, मगर हाथ लगी ये अहम जानकारी"/>
    <meta property="og:description" content="भारतीय अंतरिक्ष अनुसंधान संगठन (इसरो) ने कहा है कि चंद्रयान-2 आर्बिटर पर सवार चंद्रमा के वायुमंडलीय संरचना एक्सप्लोरर-2 (चेस-2) पेलोड ने आर्गन-4० का पता लगाया है। इसरो के अनुसार, चंद्रमा की परिक्रमा..."/>
  </head>
  <body>
    <article>
      <h1>चंद्रयान-2 के ऑर्बिटर को विक्रम का पता तो नहीं चला, मगर हाथ लगी ये अहम जानकारी</h1>
      <address><time datetime="2019-11-01T17:52:54+00:00">01 Nov 2019, 17:52</time> by <a rel="author">एजेंसी,चेन्नई</a></address>
      <p>भारतीय अंतरिक्ष अनुसंधान संगठन (इसरो) ने कहा है कि चंद्रयान-2 आर्बिटर पर सवार चंद्रमा के वायुमंडलीय संरचना एक्सप्लोरर-2 (चेस-2) पेलोड ने आर्गन-4० का पता लगाया है। इसरो के अनुसार, चंद्रमा की परिक्रमा कर रहे ऑर्बिटर ने आर्गन-4० का पता लगभग 1०० किमी की ऊंचाई से लगाया है।</p>
      <p>इसरो ने कहा कि आर्गन-4०, नोबल गैस आर्गन का एक आइसोटोप है। आर्गन गैस चंद्रमा के बहिर्मंडल का एक प्रमुख घटक है। इसरो ने कहा कि प्लेनेटरी वैज्ञानिक चंद्र के चारों तरफ इस पतले गैसीय एनवेलप को 'लुनर एक्सोस्फीयर' कहते हैं। इसके बेहद सूक्ष्म होने के कारण गैस के परमाणु बेहद मुश्किल से एक दूसरे से टकराते हैं।</p>
      <p>इसरो के अनुसार, आर्गन-4०, पोटैशियम-4० के रेडियोएक्टिव विघटन से पैदा होता है। रेडियोएक्टिव 4०के न्यूक्लियाड, विघटित होकर आर्गन 4० बनता है। रेडियोएक्टिव 4०के चंद्रमा की सतह के बेहद नीचे मौजूद होता है। भारतीय अंतरिक्ष एजेंसी ने कहा कि चेस-2 पेलोड एक न्यूट्रल मॉस स्पेक्ट्रोमीटर-आधारित पेलोड है, जो 1-3०० एएमयू (एटॉमिक मॉस यूनिट) की रेंज में लुनर न्यूट्रल एक्सोस्फीयर में घटकों का पता लगा सकता है।</p>
    </article>
  </body>
</html>