<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902023/pech-voor-ajax-amsterdammers-moeten-het-zonder-fans-doen-tegen-chelsea.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T23:50:00+00:00"/>
    <meta property="og:title" content="Ajax heeft nieuws: UEFA wijst beroep af, geen uitsupporters mee naar Chelsea"/>
    <meta property="og:description" content="Ajax mag definitief geen uitsupporters meenemen naar het uitduel bij Chelsea in de Champions League. De UEFA heeft het beroep van de Amsterdammers afgewezen, meldt de club vrijdagavond."/>
  </head>
  <body>
    <article>
      <h1>Ajax heeft nieuws: UEFA wijst beroep af, geen uitsupporters mee naar Chelsea</h1>
      <address>
        <time datetime="2019-11-01T23:50:00+00:00">01 Nov 2019, 23:50</time>
      </address>
      <p>
        <b>Ajax mag definitief geen uitsupporters meenemen naar het uitduel bij Chelsea in de Champions League. De UEFA heeft het beroep van de Amsterdammers afgewezen, meldt de club vrijdagavond.</b>
      </p>
      <p>Ajax werd gestraft voor de ongeregeldheden rondom het Champions League-duel met Valencia. Als straf mocht de club geen fans meenemen naar Chelsea. De voorwaardelijke straf van één jaar, die is opgelegd na het duel met Benfica van vorig seizoen, is onvoorwaardelijk geworden.</p>
      <p>'Daarbovenop is wederom een voorwaardelijk straf voor 1 wedstrijd zonder uitsupporters bij nieuwe wanordelijkheden gekomen, met een looptijd van een jaar. De 2 opgelegde geldboetes blijven gehandhaafd', schrijft Ajax.</p>
      <p>Ajax meldde zich vrijdag bij de UEFA om het besluit aan te vechten, maar heeft nul op het rekest gekregen. De club moet het dinsdag dus definitief doen zonder eigen supporters.</p>
      <figure>
        <iframe data-src="https://twitter.com/AFCAjax/status/1190393851392991234?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>