<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-spravi-gandzyuk-vidkrito-p-yat-kriminalnih-provadzhen-sbu-328237_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T23:57:00+00:00"/>
    <meta property="og:title" content="У справі Гандзюк відкрито п'ять кримінальних проваджень — СБУ"/>
    <meta property="og:description" content="В СБУ анонсували результати у провадженнях по справі Гандзюк."/>
  </head>
  <body>
    <article>
      <h1>У справі Гандзюк відкрито п'ять кримінальних проваджень — СБУ</h1>
      <h2>В СБУ анонсували результати у провадженнях по справі Гандзюк.</h2>
      <address>
        <time datetime="2019-11-01T23:57:00+00:00">01 Nov 2019, 23:57</time>
      </address>
      <p>Служба безпеки України (СБУ) найближчим часом продемонструє результат у розслідуванні п'яти кримінальних проваджень, пов'язаних зі справою вбивства <b><a href="https://dt.ua/POLITICS/viktor-gandzyuk-zaprosiv-zelenskogo-na-akciyu-rik-bez-kati-328233_.html">Катерини Гандзюк</a></b>. Про це повідомив керівник Головного слідчого управління СБУ Богдан Тиводар в ефірі "Свобода слова" з Савіком Шустером.</p>
      <p>За його словами, крім кримінального провадження щодо вбивства Гандзюк, розслідується ще п'ять кримінальних проваджень, які пов'язані з нападом на активістку, а також з обставинами, які передували цьому.</p>
      <p>"Всього є 5 кримінальних проваджень. І за цими 5 кримінальними провадженнями робота слідчих триває під процесуальним керівництвом ГПУ. Можу вас запевнити, що найближчим часом в цих провадженнях будуть результати, і вони будуть оприлюднені для громадськості", - заявив Тиводар.</p>
      <p>Раніше міністр внутрішніх справ Арсен Аваков заявив, що <b><a href="https://dt.ua/UKRAINE/sprava-gandzyuk-avakov-rozpoviv-koli-pide-u-vidstavku-327781_.html">не збирається йти у відставку</a></b> через справу про вбивство громадської активістки Катерини Гандзюк.</p>
      <p>Нагадаємо, 4 листопада в Україні відзначатимуть <b><a href="https://dt.ua/UKRAINE/sprava-gandzyuk-avakov-rozpoviv-koli-pide-u-vidstavku-327781_.html">річницю смерті Каті Гандзюк</a></b>. Обвинувальні вироки отримали <b><a href="https://dt.ua/UKRAINE/sogodni-nabuv-sili-virok-napandnikam-na-gandzyuk-319567_.html">виконавці злочину</a></b>, проте ні замовник, ні посередники досі не покарані.</p>
      <p>Детальніше читайте в матеріалі Інни Ведернікової <a href="https://dt.ua/interview/viktor-gandzyuk-smert-zadvinuta-v-stil-prezidenta-326068_.html"><b>"Віктор Гандзюк. Смерть, задвинута в стіл президента"</b> </a>у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3d3dy5yYmMudWEv">РБК-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>