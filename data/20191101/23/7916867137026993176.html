<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134227-penktoji-nesekme-paeiliui-giedraitis-su-alba-neprilygo-tragiska-serija-nutraukusiam-real.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T23:57:00+00:00"/>
    <meta property="og:title" content="Penktoji nesėkmė paeiliui: Giedraitis su ALBA neprilygo tragišką seriją nutraukusiam „Real“"/>
    <meta property="og:description" content="Roko Giedraičio atstovaujamai Berlyno ALBA (1-5) ekipai stipriausioje Senojo žemyno lygoje ir toliau nesiseka. Šįkart Vokietijos komanda išvykoje 71:85 (14:28, 24:14, 18:22, 15:21) nusileido karališkajam Madrido „Real“ (3-3) klubui, nutraukusiam nesėkmingą trijų pralaimėjimų seriją. Giedraitis per 28 minutes pelnė 9 taškus (3/4 dvit., 1/5 trit.), perėmė 3 ir atkovojo 2 kamuolius, išprovokavo 3 pražangas, du kartus pats pažeidė taisykles, sykį suklydo bei surinko ..."/>
  </head>
  <body>
    <article>
      <h1>Penktoji nesėkmė paeiliui: Giedraitis su ALBA neprilygo tragišką seriją nutraukusiam „Real“</h1>
      <address>
        <time datetime="2019-11-01T23:57:00+00:00">01 Nov 2019, 23:57</time>
      </address>
      <p>Nuotr.: Imago Sport – Scanpix</p>
      <figure>
        <a href="https://www.basketnews.lt/paveikslelis-205743-any1000x1000.jpg">
          <img src="https://www.basketnews.lt/paveikslelis-205743-any630x500.jpg"/>
        </a>
      </figure>
      <p>Nuotr. Imago Sport – Scanpix</p>
      <p>Roko Giedraičio atstovaujamai Berlyno ALBA (1-5) ekipai stipriausioje Senojo žemyno lygoje ir toliau nesiseka.</p>
      <p>Šįkart Vokietijos komanda išvykoje <a href="https://www.basketnews.lt/rungtynes/ziureti/82912-madrido-real-berlyno-alba.html#4"><b>71:85</b> (14:28, 24:14, 18:22, 15:21)</a> nusileido karališkajam Madrido „Real“ (3-3) klubui, nutraukusiam nesėkmingą trijų pralaimėjimų seriją.</p>
      <p>Giedraitis per 28 minutes pelnė 9 taškus (3/4 dvit., 1/5 trit.), perėmė 3 ir atkovojo 2 kamuolius, išprovokavo 3 pražangas, du kartus pats pažeidė taisykles, sykį suklydo bei surinko 9 naudingumo balus.</p>
      <p>Eurolygoje tai buvo penktoji ALBA nesėkmė iš eilės.</p>
      <p>Vos prasidėjus lemiamam ketvirčiui Makai Masonas pataikė dvitaškį ir taip ALBA prie varžovų priartėjo per 6 taškų atstumą – 58:66.</p>
      <p>Visgi tuomet „Real“ padidino apsukas ir po Rudy Fernandezo dvitaškio, likus 7 minutėms ir 12 sekundžių, įgavo dviženklį pranašumą – 71:61.</p>
      <p>Per likusį laiką karališkasis klubas ne tik, kad laikė varžovus toliau nuo saves, bet ir didino persvarą, kol galiausiai šventė pergalę.</p>
      <p>
        <i>„Real“: Anthony Randolphas (5 atk. kam.), Sergio Llullas (6 rez. perd.) ir Usmanas Garuba (5/5 dvit.) po 12, Walteris Tavaresas 11 (5/6 dvit., 8 atk. kam.).</i>
      </p>
      <p>
        <i>ALBA: Martinas Hermannssonas 13, Peytonas Siva, Makai Masonas ir Johannesas Thiemannas po 10, Rokas Giedraitis 9.</i>
      </p>
      <figure>
        <iframe src="https://www.youtube.com/embed/5vj4xPs0UfU" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201209-crop100x150.jpg"/>
      </figure>
      <p><a href="https://www.basketnews.lt/zaidejai/16956-walter-tavares.html">Walter Tavares</a> Taškai: 11 Naudingumas: 20 Blokuoti metimai: 4 Atkovoti kamuoliai: 8</p>
    </article>
  </body>
</html>