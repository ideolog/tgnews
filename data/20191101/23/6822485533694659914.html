<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810125.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T23:15:00+00:00"/>
    <meta property="og:title" content="سایت علمی پرورش گورخر در گرمسار ایجاد می‌شود"/>
    <meta property="og:description" content=" به گزارش مهر، کیومرث کلانتری عصر جمعه در بازدید از پایگاه پرورش گورخر در پارک ملی کویر گرمسار ضمن بیان اینکه گورخرهای انتقال‌یافته از یزد و پارک ملی توران شاهرود به پارک ملی کویر گرمسار اکنون با شرایط و محیط کاملاً سازگار شده‌اند، ابراز داشت: یک کره در این سایت متولد شد که امیدها را برای بقا و پرورش گورخر در گرمسار بیشتر کرده است."/>
  </head>
  <body>
    <article>
      <h1>سایت علمی پرورش گورخر در گرمسار ایجاد می‌شود</h1>
      <address>
        <time datetime="2019-11-01T23:15:00+00:00">01 Nov 2019, 23:15</time>
      </address>
      <p>معاون محیط‌زیست طبیعی و تنوع زیستی سازمان محیط‌زیست بابیان اینکه گورخرهای انتقال‌یافته به گرمسار با محیط سازگار شده‌اند، گفت: سایت علمی جدید پرورش گورخر در گرمسار ایجاد می‌شود.</p>
      <p> به گزارش مهر، کیومرث کلانتری عصر جمعه در بازدید از پایگاه پرورش گورخر در پارک ملی کویر گرمسار ضمن بیان اینکه گورخرهای انتقال‌یافته از یزد و پارک ملی توران شاهرود به پارک ملی کویر گرمسار اکنون با شرایط و محیط کاملاً سازگار شده‌اند، ابراز داشت: یک کره در این سایت متولد شد که امیدها را برای بقا و پرورش گورخر در گرمسار بیشتر کرده است.</p>
      <p>وی ضمن بیان اینکه سایت علمی جدید پرورش گورخر در گرمسار ایجاد می‌شود، افزود: با توجه به موفقیت‌آمیز بودن طرح پرورش گورخر در گرمسار اکنون طراحی این پایگاه به اتمام رسیده است و مراحل پایانی خود را طی می‌کند.</p>
      <p>معاون محیط‌زیست طبیعی و تنوع زیستی سازمان محیط‌زیست بابیان اینکه تاکنون ۹ گورخر به سایت فعلی در گرمسار انتقال‌یافته است، ابراز داشت: بررسی شرایط کاملاً نشان داد که این منطقه شرایط تکثیر و رهاسازی را دارد.</p>
      <p>کلانتری ضمن بیان اینکه تکثیر در اسارت و یا حالت نیمه اسارت برای حفظ گونه‌های در حال انقراض ازجمله سیاست‌های سازمان محیط‌زیست است، تصریح کرد: پرورش گوزن زرد و یوزپلنگ ازجمله برنامه‌های پیش رو است.</p>
      <p>وی افزود: با توجه به اهمیت حفظ و بقای یوزپلنگ، سایت‌های علمی پرورش یوزپلنگ در یزد و استان سمنان به‌صورت اسارت یا نیمه اسارت پیگیری می‌شود.</p>
    </article>
  </body>
</html>