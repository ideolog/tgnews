<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/spivakovi-grigoriyu-lepsu-na-neviznacheniy-termin-zaboronili-v-yizd-do-latviyi-328235_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T23:27:00+00:00"/>
    <meta property="og:title" content="Співакові Григорію Лепсу на невизначений термін заборонили в'їзд до Латвії"/>
    <meta property="og:description" content="Російського співака підозрюють у зв'язках з мафією"/>
  </head>
  <body>
    <article>
      <h1>Співакові Григорію Лепсу на невизначений термін заборонили в'їзд до Латвії</h1>
      <h2>Російського співака підозрюють у зв'язках з мафією</h2>
      <address>
        <time datetime="2019-11-01T23:27:00+00:00">01 Nov 2019, 23:27</time>
      </address>
      <p>Внесеному в "чорні списки" в Україні російскому виконавцю Григорію Лепсу (Лепсверідзе) слідом за Литвою <b><a href="https://dt.ua/CULTURE/sbu-zaboronila-v-yizd-na-teritoriyu-ukrayini-16-zhurnalistam-i-diyacham-kulturi-rf-183250_.html">заборонила в'їзд </a></b>і Латвія.</p>
      <p>Латвія включила відомого в РФ співака Григорія Лепса в перелік осіб, яким заборонений в'їзд до країни.</p>
      <p>Про відповідне рішення повідомив глава МЗС Латвії Едгар Ринкевич, повідомляє <a href="https://www.eurointegration.com.ua/news/2019/11/1/7102541/">"Європейська правда"</a> з посиланням на портал <a href="https://www.delfi.lv/">Delfi.</a></p>
      <p>Рішення було прийняте на підставі оцінки органів безпеки і другої частини 61 статті закону Про імміграцію. Лепсу заборонено в'їжджати на територію Латвії на невизначений час.</p>
      <p>Раніше міністр юстиції Яніс Борданс критикував міністра внутрішніх справ Сандіса Гіргенса за те, що він не включив Лепса в чорний список, а навпаки, відвідав його концерт в Юрмалі.</p>
      <p>Лепс знаходиться в чорних списках декількох країн. Наприклад, йому заборонений в'їзд в <a href="https://www.eurointegration.com.ua/news/2019/05/3/7095837/"><b>Литву.</b></a></p>
      <p>Мінфін США заявив, що Григорій Лепс пов'язаний у злочинним синдикатом "Братське коло". На думку американських слідчих, він міг бути кур'єром у цій мафіозній структурі. "Братське коло" вважається злочинною мережею, створеною на пострадянському просторі і діє в Європі, на Близькому Сході, Африці та Латинській Америці. Профілем діяльності угруповання слідчі назвали відмивання грошей і торгівлю наркотиками. Новини про це звучали ще в 2013 році. Йому заборонений і в'їзд в США.</p>
      <p>І хоча сам Григорій Лепс заперечує свій зв'язок з мафією, на багатьох відеозаписах і фотографіях видно, як співак зустрічається з лідерами злочинного угруповання і виступає на їх ювілеях.</p>
      <p>В Україну Лепсу заборонений в'їзд за підтримку політики Путіна щодо України і схвалення анексії Криму.</p>
      <p>Нагадаємо, Служба безпеки України ще в 2015 році  <a href="https://dt.ua/UKRAINE/korespondentu-russia-today-zaboronili-v-yizd-v-ukrayinu-173608_.html"><b>заборонила в'їзд на територію країни</b></a> 16 російським журналістам та діячам культури. Про це передає агентство "<a href="https://ua.interfax.com.ua/news/political/287061.html">Інтерфакс - Україна</a>" з посиланням на прес-службу СБУ.</p>
      <p>В'їзд на територію України заборонений публіцистам Володимиру Кучеренко, Єгору Холмогорову та Михайлу Хазіну. Крім того, в список персон нон-грата в Україні потрапили наступні представники російського шоу-бізнесу: Олег Газманов, Йосип Кобзон, Валерія, Йосип Пригожин, Сергій Безруков, Михайло Боярський, Микола Расторгуєв, Іван Охлобистін, Михайло Пореченков, Григорій Лепс, Жерар Депардьє, Стас П'єха і Микита Міхалков.</p>
      <p>Згодом список поповнився.</p>
      <footer>За матеріалами: <a href="https://dt.ua/go/aHR0cDovL3d3dy5ldXJvaW50ZWdyYXRpb24uY29tLnVhLw==">Європейська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>