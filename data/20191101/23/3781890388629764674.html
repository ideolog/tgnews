<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739560"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T23:08:00+00:00"/>
    <meta property="og:title" content="กรุงเทพฯลมหนาวลมเย็นมาแล้ว ทั่วไทยอุณหภูมิลดฮวบ"/>
    <meta property="og:description" content="'อุตุ' เผย ภาคเหนือและภาคอีสานมีอากาศเย็นถึงหนาว ส่วนภาคกลาง ภาคตะวันออก รวมทั้งกรุงเทพมหานครและปริมณฑล อากาศเย็น กับมีลมแรง ขอให้ระวังสุขภาพ"/>
  </head>
  <body>
    <article>
      <h1>กรุงเทพฯลมหนาวลมเย็นมาแล้ว ทั่วไทยอุณหภูมิลดฮวบ</h1>
      <address>
        <time datetime="2019-11-01T23:08:00+00:00">01 Nov 2019, 23:08</time>
      </address>
      <p>
        <b>"อุตุ" เผย ภาคเหนือและภาคอีสานมีอากาศเย็นถึงหนาว ส่วนภาคกลาง ภาคตะวันออก รวมทั้งกรุงเทพมหานครและปริมณฑล อากาศเย็น กับมีลมแรง ขอให้ระวังสุขภาพ</b>
      </p>
      <p>เมื่อวันที่ 2 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า หย่อมความกดอากาศต่ำยังคงปกคลุมประเทศกัมพูชาและภาคตะวันออกของประเทศไทย ลักษณะเช่นนี้ทำให้ภาคตะวันออกเฉียงเหนือตอนล่าง ภาคตะวันออก และภาคกลางตอนล่าง มีฝนตกกับมีลมแรง เกิดขึ้นได้ ส่วนคลื่นลมบริเวณอ่าวไทยตั้งแต่จังหวัดสุราษฎร์ธานีขึ้นมา มีคลื่นสูงประมาณ 2 เมตร และตั้งแต่จังหวัดนครศรีธรรมราชลงไป มีคลื่นสูง 1-2 เมตร บริเวณที่มีฝนฟ้าคะนอง คลื่นสูงมากกว่า 2 เมตร ส่วนชาวเรือบริเวณอ่าวไทยควรเดินเรือด้วยความระมัดระวัง และหลีกเลี่ยงการเดินเรือบริเวณที่มีฝนฟ้าคะนอง <br/><br/>สำหรับภาคเหนือและภาคตะวันออกเฉียงเหนือมีอากาศเย็นถึงหนาว กับมีลมแรง ส่วนภาคกลาง ภาคตะวันออก รวมทั้งกรุงเทพมหานครและปริมณฑล อากาศเย็น กับมีลมแรง ขอให้ประชาชนบริเวณภาคเหนือและภาคตะวันออกเฉียงเหนือดูแลสุขภาพเนื่องจากสภาพอากาศที่หนาวเย็นด้วย<br/><br/>ลักษณะสำคัญทางอุตุนิยมวิทยาบริเวณความกดอากาศสูงกำลังค่อนข้างแรงปกคลุมภาคเหนือ ภาคตะวันออกเฉียงเหนือ และภาคกลางตอนบน ลักษณะเช่นนี้ทำให้ภาคเหนือ ภาคตะวันออกเฉียงเหนือ ภาคกลาง และภาคตะวันออก มีอากาศเย็นถึงหนาว อุณหภูมิจะลดลงกับมีลมแรง สำหรับมรสุมตะวันออกเฉียงเหนือที่พัดปกคลุมอ่าวไทย และภาคใต้ตอนบนมีกำลังแรงขึ้น ทำให้ภาคใต้ยังคงมีฝนฟ้าคะนอง ส่วนคลื่นลมบริเวณอ่าวไทยตอนบนมีกำลังแรง<br/><br/>พยากรณ์อากาศสำหรับประเทศไทย<br/><br/>ภาคเหนืออากาศเย็นถึงหนาว ส่วนมากทางตอนบนของภาค <br/>กับมีฝนเล็กน้อยบางแห่ง <br/>อุณหภูมิต่ำสุด 15-21 องศาเซลเซียส <br/>อุณหภูมิสูงสุด 30-33 องศาเซลเซียส <br/>บริเวณยอดดอยอากาศหนาว อุณหภูมิต่ำสุด 8-12 องศาเซลเซียส <br/>ลมตะวันออกเฉียงเหนือ ความเร็ว 10-25 กม./ชม. <br/><br/>ภาคตะวันออกเฉียงเหนืออากาศเย็น กับมีลมแรงส่วนมากทางตอนบนของภาค <br/>โดยมีฝนเล็กน้อย ร้อยละ 20 ของพื้นที่ ส่วนมากบริเวณจังหวัดนครราชสีมา และบุรีรัมย์ <br/>อุณหภูมิต่ำสุด 20-22 องศาเซลเซียส <br/>อุณหภูมิสูงสุด 25-32 องศาเซลเซียส <br/>บริเวณยอดภูอากาศหนาว อุณหภูมิต่ำสุด 9-11 องศาเซลเซียส <br/>ลมตะวันออกเฉียงเหนือ ความเร็ว 10-30 กม./ชม. <br/><br/>ภาคกลางอากาศเย็น กับมีลมแรง <br/>โดยมีฝน ร้อยละ 40 ของพื้นที่ ส่วนมากบริเวณจังหวัดสิงห์บุรี อ่างทอง สระบุรี พระนครศรีอยุธยา สุพรรณบุรี กาญจนบุรี ราชบุรี นครปฐม สมุทรสงคราม และสมุทรสาคร <br/>อุณหภูมิต่ำสุด 21-24 องศาเซลเซียส <br/>อุณหภูมิสูงสุด 28-30 องศาเซลเซียส <br/>ลมตะวันออกเฉียงเหนือ ความเร็ว 10-30 กม./ชม. <br/><br/>ภาคตะวันออกอากาศเย็น กับมีลมแรง <br/>โดยมีฝนฟ้าคะนอง ร้อยละ 60 ของพื้นที่ ส่วนมากบริเวณจังหวัดนครนายก ปราจีนบุรี <br/>ฉะเชิงเทรา สระแก้ว ชลบุรี ระยอง จันทบุรี และตราด <br/>อุณหภูมิต่ำสุด 21-23 องศาเซลเซียส อุณหภูมิสูงสุด 30-33 องศาเซลเซียส <br/>ลมตะวันออกเฉียงเหนือ ความเร็ว 20-35 กม./ชม. <br/>ทะเลมีคลื่นสูงประมาณ 2 เมตร ห่างฝั่งคลื่นสูงมากกว่า 2 เมตร <br/><br/>ภาคใต้ (ฝั่งตะวันออก)มีเมฆเป็นส่วนมาก กับมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง <br/>บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี ยะลา และนราธิวาส <br/>อุณหภูมิต่ำสุด 23-24 องศาเซลเซียส อุณหภูมิสูงสุด 30-34 องศาเซลเซียส <br/>ตั้งแต่จังหวัดสุราษฎร์ธานีขึ้นมา ลมตะวันตกเฉียงเหนือ ความเร็ว 20-35 กม/ชม. <br/>ทะเลมีคลื่นสูงประมาณ 2 เมตร บริเวณที่มีฝนฟ้าคะนองคลื่นสูงมากกว่า 2 เมตร <br/>ตั้งแต่จังหวัดนครศรีธรรมราชลงไป ลมตะวันตกเฉียงเหนือ ความเร็ว 15-35 กม/ชม. <br/>ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงประมาณ 2 เมตร <br/><br/>ภาคใต้ (ฝั่งตะวันตก)มีเมฆเป็นส่วนมาก กับมีฝนฟ้าคะนอง ร้อยละ 40 ของพื้นที่ และมีฝนตกหนักบางแห่ง <br/>บริเวณจังหวัดพังงา ภูเก็ต กระบี่ ตรัง และสตูล <br/>อุณหภูมิต่ำสุด 22-24 องศาเซลเซียส <br/>อุณหภูมิสูงสุด 31-33 องศาเซลเซียส <br/>ลมตะวันตกเฉียงเหนือ ความเร็ว 15-35 กม/ชม <br/>ทะเลมีคลื่นสูง 1-2 เมตร ห่างฝั่งคลื่นสูงมากกว่า 2 เมตร <br/><br/>กรุงเทพมหานครและปริมณฑลอากาศเย็น กับมีลมแรง <br/>มีเมฆมาก โดยมีฝน ร้อยละ 30 ของพื้นที่ <br/>อุณหภูมิต่ำสุด 21-22 องศาเซลเซียส อุณหภูมิสูงสุด 28-30 องศาเซลเซียส <br/>ลมเหนือ ความเร็ว 10-30 กม./ชม. </p>
    </article>
  </body>
</html>