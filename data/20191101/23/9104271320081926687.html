<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/scrutatori-comune-biella-domande-entro-il-30-novembre"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-01T23:46:25+00:00"/>
    <meta property="og:title" content="Scrutatori comune Biella, domande entro il 30 novembre"/>
    <meta property="og:description" content="Sono esclusi gli appartenenti ad alcune categorie professionali"/>
  </head>
  <body>
    <article>
      <h1>Scrutatori comune Biella, domande entro il 30 novembre</h1>
      <h2>Sono esclusi gli appartenenti ad alcune categorie professionali</h2>
      <address>
        <time datetime="2019-11-01T23:46:25+00:00">01 Nov 2019, 23:46</time>
      </address>
      <h3>Scrutatori comune Biella, domande entro il 30 novembre</h3>
      <p>Il comune di Biella rende noto che tutti gli elettori ed elettrici del Comune, in possesso, almeno, del titolo di studio della scuola dell’obbligo, che desiderano essere inseriti nell’albo unico comunale delle persone idonee all’ufficio di scrutatore di seggio elettorale dovranno presentare domanda al Sindaco entro il 30 novembre.</p>
      <p>Ai sensi di quanto previsto dagli articoli 38 del D.P.R. 30 marzo 1957, n. 361 e 23 del D.P.R. 16 maggio 1960, n. 570 e successive modificazioni, sono esclusi dalle funzioni di scrutatore di ufficio elettorale di sezione:<br/>1. i dipendenti dei Ministeri dell’Interno, delle poste e telecomunicazioni e dei trasporti;<br/>2. gli appartenenti a Forze armate in servizio;<br/>3. i medici provinciali, gli ufficiali sanitari ed i medici condotti;<br/>4. i segretari comunali ed i dipendenti dei comuni addetti o comandati a prestare servizio<br/>presso gli uffici elettorali comunali;<br/>5. i candidati alle elezioni per le quali si svolge la votazione.</p>
      <p>La domanda dovrà essere redatta sugli appositi modelli disponibili presso gli uffici comunali.</p>
      <p>Gli elettori, già iscritti nell’albo possono chiedere, entro il prossimo mese di dicembre, di essere cancellati per gravi, giustificati e comprovati motivi.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/concorso-atap-prorogato-termine-la-presentazione-delle-domande"/>
        <a href="https://laprovinciadibiella.it/attualita/comune-occhieppo-inferiore-vince-monica-mosca"/>
        <a href="https://laprovinciadibiella.it/attualita/buono-nidi-prima-infanzia-domande-dal-16-agosto-al-20-settembre"/>
      </related>
    </article>
  </body>
</html>