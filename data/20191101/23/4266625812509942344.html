<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/nabu_zakrylo_spravu_svynoboronpromu_poky_my_obgovoryuvaly_yaremenka_i_1682037"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T23:45:00+00:00"/>
    <meta property="og:title" content="НАБУ закрило справу &quot;свиноборонпрому&quot;, поки ми обговорювали скандали з Яременком і Фединою , - Мосійчук"/>
    <meta property="og:description" content="Ігор Мосійчук переконаний, що серія скандалів, які минулого тижня заполонили весь інформаційний простір в Україні, мають на меті відволікти увагу українців від справді важливих для країни питань."/>
  </head>
  <body>
    <article>
      <h1>НАБУ закрило справу "свиноборонпрому", поки ми обговорювали скандали з Яременком і Фединою , - Мосійчук</h1>
      <address>
        <time datetime="2019-11-01T23:45:00+00:00">01 Nov 2019, 23:45</time>
      </address>
      <p>
        <b>Ігор Мосійчук переконаний, що серія скандалів, які минулого тижня заполонили весь інформаційний простір в Україні, мають на меті відволікти увагу українців від справді важливих для країни питань.</b>
      </p>
      <p>Про це під час під час включення в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявив народний депутат VIII скликання Ігор Мосійчук.</p>
      <p>Пан Мосійчук вважає, що потрібно розслідувати скандали щодо висловлювань народної депутатки Софії Федини і волонтерки Марусі Звіробій та листування в стінах Верховної Ради «слуги народу» Богдана Яременка. Але ці скандали призначені відволікати суспільство від справді важливих питань, які відбуваються в країні.</p>
      <p>«Спочатку пані Федина і ще одна трохи «невменяшка» біля неї погрожують вбивством президента... Далі відбувається скандал з Яременком. ...Навколо всього цього шуму на другий план відходять основні, ґрунтовні речі: спроба продажу української землі, ГТС, стратегічних підприємств, таких як «Енергоатом». ...Поки обговорювали Яременка і Федину з цією «невменяшкою», НАБУ  і Генпрокуратура закрили справу про «свиноборонпром», – наголосив екснардеп.</p>
      <figure>
        <iframe src="https://www.youtube.com/embed/Li8pIMI4m5I" width="640" height="360" data-service="Youtube" scrolling="no"/>
      </figure>
      <p>Зокрема, за його словами, найголовніше, що на другий план відходить те, що в країні нічого не змінилося. Як за президентства Петра Порошенка, так і зараз Україна перебуває під зовнішнім управлінням.</p>
      <p>«Перед нацією стоїть питання, що далі, куди йти. ...Нам нав'язують правила гри, в нас вимагають прийняти антисоціальний Трудовий кодекс ..., а в цей же час вкидаються фейк божевільних федин, яременків», – прокоментував Мосійчук.</p>
      <p>Нагадаємо, що <a href="https://zik.ua/news/2019/10/28/u_sluzi_narodu_hochut_rozsliduvaty_vyslovlyuvannya_fedyny_stosovno_1677921">фракція "Слуга народу"</a> хоче розслідувати висловлювання Софії Федини стосовно Володимира Зеленського.</p>
      <related>
        <h4>читайте також</h4>
        <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913"/>
        <a href="https://zik.ua/news/2019/11/01/parlamentski_fraktsii_vymagayut_zvilnennya_yaremenka_sluga_narodu_vymogu_1681789"/>
        <a href="https://zik.ua/news/2019/11/01/zharkyh_pro_chergove_vypravdannya_yaremenka_vyyavlyaietsya_ne_vin_vynen_shcho_z_1681767"/>
        <a href="https://zik.ua/news/2019/11/01/golovred_resursu_bukvy_roshuk_my_pomityly_shcho_yaremenko_chasto_lystuietsya_u_1681691"/>
      </related>
    </article>
  </body>
</html>