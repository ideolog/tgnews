<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134222-po-skambios-olympiakos-pergales-maskvoje-skaudus-maccabi-smugis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T23:31:00+00:00"/>
    <meta property="og:title" content="Po skambios „Olympiakos“ pergalės Maskvoje – skaudus „Maccabi“ smūgis"/>
    <meta property="og:description" content="Lietuviškajam Pirėjo „Olympiakos“ (2-4) po skambios pergalės Maskvoje ir vėl teko pajusti pralaimėjimo kartėlį. Šįkart Graikijos klubui skaudų smūgį sudavė Tel Avivo „Maccabi“ (4-2), kuri išvykoje 90:65 (24:21, 21:19, 23:16, 22:9) sutriuškino Mindaugo Kuzminsko ir Kęstučio Kemzūros atstovaujamą komandą. Kuzminskas per 14 minučių pelnė 6 taškus (1/2 dvit., 1/3 trit., 1/2 baud. met.), atkovojo vieną kamuolį, išprovokavo 3 pražangas, tačiau du ..."/>
  </head>
  <body>
    <article>
      <h1>Po skambios „Olympiakos“ pergalės Maskvoje – skaudus „Maccabi“ smūgis</h1>
      <address>
        <time datetime="2019-11-01T23:31:00+00:00">01 Nov 2019, 23:31</time>
      </address>
      <p>Nuotr.: AFP - Scanpix</p>
      <figure>
        <a href="https://www.basketnews.lt/paveikslelis-204867-any1000x1000.jpg">
          <img src="https://www.basketnews.lt/paveikslelis-204867-any630x500.jpg"/>
        </a>
      </figure>
      <p>Nuotr. AFP - Scanpix</p>
      <p>Lietuviškajam Pirėjo „Olympiakos“ (2-4) po skambios pergalės Maskvoje ir vėl teko pajusti pralaimėjimo kartėlį.</p>
      <p>Šįkart Graikijos klubui skaudų smūgį sudavė Tel Avivo „Maccabi“ (4-2), kuri išvykoje <a href="https://www.basketnews.lt/rungtynes/ziureti/82914-pirejo-olympiakos-tel-avivo-maccabi.html"><b>90:65</b> (24:21, 21:19, 23:16, 22:9)</a> sutriuškino Mindaugo Kuzminsko ir Kęstučio Kemzūros atstovaujamą komandą.</p>
      <p>Kuzminskas per 14 minučių pelnė 6 taškus (1/2 dvit., 1/3 trit., 1/2 baud. met.), atkovojo vieną kamuolį, išprovokavo 3 pražangas, tačiau du kartus pats pažeidė taisykles ir surinko 4 naudingumo balus.</p>
      <p>Nors po dviejų kėlinių „Maccabi“ turėjo vos 5 taškų pranašumą (45:40), po Othello Hunterio dvitaškio trečiojo kėlinio pabaigoje persvara išaugo daugiau nei dvigubai – 68:56.</p>
      <p>Lemiamame ketvirtyje „Maccabi“ varžovams leido įmesti 9 taškus, patys surinko 22 ir taip rungtynių pabaigoje susikrovė net 25 taškų pranašumą.</p>
      <p>
        <i>„Olympiakos“: Georgios Printezis 16, Brandonas Paulas 12 (5 atk. kam.), Vassilis Spanoulis 8, Mindaugas Kuzminskas 6.</i>
      </p>
      <p>
        <i>„Maccabi“: Scottie Wilbekinas ir Tyleris Dorsey (4/6 trit.) po 19, Nate'as Woltersas 10, Omri Casspi 9, Quincy Acy (8 atk. kam.) ir Othello Hunteris (4/4 dvit., 5 atk. kam.) po 8.</i>
      </p>
      <figure>
        <iframe src="https://www.youtube.com/embed/FABOy90kDyc" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201540-crop100x150.jpg"/>
      </figure>
      <p><a href="https://www.basketnews.lt/zaidejai/21572-tyler-dorsey.html">Tyler Dorsey</a> Taškai: 19 Naudingumas: 23 Perimti kamuoliai: 2 Dvitaškiai: 50% 3/6</p>
    </article>
  </body>
</html>