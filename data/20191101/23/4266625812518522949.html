<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/rozsliduvannyam_smerti_pidlitka_v_prylukah_bude_zaymatysya_golovne_upravlinnya_1682035"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T23:25:00+00:00"/>
    <meta property="og:title" content="Розслідуванням смерті підлітка в Прилуках буде займатися Головне управління Нацполіції"/>
    <meta property="og:description" content="Розслідуванням смерті підлітка в Прилуках буде займатися Головне слідче управління Національної поліції, керівник місцевої поліції відсторонений від виконання службових обов’язків."/>
  </head>
  <body>
    <article>
      <h1>Розслідуванням смерті підлітка в Прилуках буде займатися Головне управління Нацполіції</h1>
      <address>
        <time datetime="2019-11-01T23:25:00+00:00">01 Nov 2019, 23:25</time>
      </address>
      <p>
        <b>Розслідуванням смерті підлітка в Прилуках буде займатися Головне слідче управління Національної поліції, керівник місцевої поліції відсторонений від виконання службових обов’язків.</b>
      </p>
      <p>Про це заявив глава Національної поліції України Ігор Клименко, передає <a href="https://www.npu.gov.ua/news/Informacziya/rozsliduvannyam-smerti-pidlitka-znajdenogo-na-zaliznichnix-koliyax-u-prilukax-zajmatimetsya-golovne-slidche-upravlinnya-naczpolicziji-Igor-klimenko/">пресслужба</a> Нацполіції.</p>
      <p>«Максимально об’єктивне розслідування причин і обставин трагічної смерті хлопця – таке завдання я поставив кращим слідчим центрального апарату. Тому завтра всі матеріали кримінального провадження будуть передані в Головне слідче управління, де їх вивченням займатиметься група досвідчених слідчих і оперативників», – йдеться в повідомленні.</p>
      <p>Раніше у Нацполіції <a href="https://www.npu.gov.ua/news/Informacziya/kerivnicztvo-naczpolicziji-vzyalo-pid-kontrol-rozsliduvannya-faktu-zagibeli-nepovnolitnogo-na-chernigivshhini/">повідомили</a>, що 29 жовтня в у м. Прилуки Чернігівської області на залізничній колії було виявлено тіло 14-річного хлопця. <b>С</b>лідчі одразу ж розпочали кримінальне провадження за цим фактом, кваліфікувавши подію як порушення експлуатації залізничного транспорту, що спричинило загибель людей. </p>
      <p>На даний час керівництво Національної поліції України взяло під контроль хід розслідування цієї справи. Тіло загиблого направили до Чернігівського обласного бюро судово-медичної експертизи для проведення комісійного огляду. У рамках кримінального провадження правоохоронці проводять заходи, необхідні для встановлення усіх обставин події.</p>
      <p>До роботи слідчо-оперативної групи залучені представники потерпілої сторони та засобів масової інформації.</p>
      <p>Розслідування даної події перебуває на особистому контролі Голови Національної поліції України та проводитиметься максимально відкрито.</p>
      <p><a href="https://zik.ua/news/2019/10/21/prylutska_meriya_prosyt_zelenskogo_vetuvaty_tyutyunovyy_zakon_1672953">Нагадаємо, </a>Прилуцька мерія просить Зеленського ветувати «тютюновий» закон.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/30/u_kyievi_cholovik_shovav_nemovlya_v_bagazhnyku_avto_ta_znyk_1680011"/>
        <a href="https://zik.ua/news/2019/10/30/na_ternopilshchyni_cholovik_vykrav_avto_shvydkoi_dopomogy_shchob_doihaty_dodomu_1679975"/>
        <a href="https://zik.ua/news/2019/10/30/na_kyivshchyni_zhinka_pislya_pologiv_vykynula_nemovlya_cherez_vikno_1679559"/>
        <a href="https://zik.ua/news/2019/10/28/u_rf_divchynkuinvalida_zvaltuvaly_vdoma_poky_ii_batko_spav_1678037"/>
      </related>
    </article>
  </body>
</html>