<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/fenovete-koito-prolivakha-krv-za-svoya-klub_442235.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-01T23:00:00+00:00"/>
    <meta property="og:title" content="Феновете, които проливаха кръв за своя клуб"/>
    <meta property="og:description" content="Унион (Берлин) едно необичайно за съвременния футбол място"/>
  </head>
  <body>
    <article>
      <h1>Феновете, които проливаха кръв за своя клуб</h1>
      <h2>Унион (Берлин) едно необичайно за съвременния футбол място</h2>
      <address>
        <time datetime="2019-11-01T23:00:00+00:00">01 Nov 2019, 23:00</time>
      </address>
      <figure>
        <img src="https://static.blitz.bg/documents/thumbnails/sport/780/201911/15726105141.jpg"/>
      </figure>
      <p>„Феновете дори даряваха кръв. В Германия се плаща, когато даряваш кръв. Парите от тази акция помогнаха да се спаси клуба.“</p>
      <p>Това са думи на германския журналист Якоб Звеетман, който описва жертвите на феновете на Унион (Берлин), направени по пътя на клуба до германския футболен елит.</p>
      <figure>
        <img src="http://static.blitz.bg/documents/editor/1572610578253a24.jpg"/>
      </figure>
      <p>През пролетта Унион стана първият клуб от Източен Берлин, който се класира за участие в Бундеслигата, а в събота предстои съседското дерби със западноберлинския Херта. Това ще бъде първият сблъсък между отбори от двете страни на някогашната Берлинска стена в германския елит. За последно Херта и Унион играха един срещу друг за първенство през сезон 2012/13, но във Втора бундеслига.</p>
      <p>Както е известно, след Втората световна война Германия е разделена на две. Източната част е под желязната хватка на Съветския съюз, а оставалата е под контрола на САЩ, Великобритания и Франция.През 1961 г. Берлин също е разделен, когато е издигната стената, разделящата града на комунистическа и капиталистическа част.</p>
      <figure>
        <img src="http://static.blitz.bg/documents/editor/1572610622f5ca4c.jpg"/>
      </figure>
      <p>Стената беше съборена изцяло през 1990 г., а след това никога отбор от Източен Берлин не беше успявал да спечели промоция за Бундеслигата. Интересното е, че 27 януари 1990 г., месеци след обединението на ГДР и ФРГ, се играе контрола между Унион и Херта. Тимът от Източен Берлин печели с 2:1, а след това играчите от двата отбора отиват на обща вечеря. Официално на трибуните има 51 270 зрителите, но свидетели твърдят, че са били много повече. Добре се помни един от издигнатите плакати на феновете на двата отбора, които гледат мача един до друг, а не разделени: „Когато играят Унион и Херта, цяла Германия празнува“.</p>
      <p>Унион играе мачовете на стадион „An der Alten Forsterei“ (в превод: До старото лесничейство) в източноберлинския квартал Кьопеник, който е с капацитет от 22 000 места. Заради това съоръжение обаче клубът можеше да остане без лиценз през 2008 г., тъй като трибуните бяха пред срутване. 2500 доброволци се записаха да участват в реконструирането на стадиона и само те записаха 140 000 часа труд по строежа.</p>
      <p>„Изправиха се срещу разрухата и построиха стадиона наново. Този клуб принадлежи на феновете му. Без тях Унион е нищо. Това може да се разбере най-добре при посещение на мач на „Старото лесничейство“, признава Звеетман.</p>
      <figure>
        <img src="http://static.blitz.bg/documents/editor/157261064697d603.jpg"/>
      </figure>
      <p>Тръпката можеше най-добре да се усети по време на последвалата контрола срещу Херта (1:1), когато феновете дойдоха с червени строителни каски. Едва ли имаше човек на стадиона, който да не отрони сълзи в този миг.</p>
      <p>Имаше периоди, когато Унион (Берлин) беше на ръба на фалита. Тогава от страна на феновете беше организирана кампанията „Кърви за Унион“. Те даряваха кръв, а получените пари дадоха на любимия си клуб. Един чудесен символ за това до каква степен хората обичат отбора си.</p>
      <p>Унион и стадион „Старото лесничейство“ са свещено място за привържениците на тима. В една коледна вечер част от тях нахлуват на терена, за да се поздравят за празника. Оттогава това се превърна в традиция и всяка година над 25 000 фенове си организират коледен концерт на стадиона, да се почерпят с греяно вино и бисквити.</p>
      <p>Унион (Берлин) не предлага на своите фенове някакво забавление на почивката между двете полувремена. Просто не е необходимо.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - на един клик разстояние! (18+)</b>
        </a>
      </p>
      <figure>
        <img src="http://static.blitz.bg/documents/editor/1572610667622cb1.jpg"/>
      </figure>
      <p>„Няма нужда да даваме повод на нашите фенове да се забавляват. Те сами правят шоуто. Всеки наш гол предизвиква експлозия от викове и емоция. Президентът ни ползва същия паркинг като всички привърженици. Ние сме една сплотена общност. Хората знаят, че ще ги приемем, когато дойдат с различни предложения, идеи или желание за работа“, признава пресаташето Кристиан Арбайт.</p>
      <p>„Станах фен на Унион, тъй като е клуб на пролетариата. Хората тук обичат да пият бира, имат добри връзки с рокерите и всички се познават. Всичко това е Унион. Футболът се превърна в място, където тези емоции станаха нежелани. Нашият клуб е последният остров, който приема своите фенове по този начин. В нашето общество хората се уважават и приемат не като потребители, а като човешки същества“, признава запалянкото Инго Платц.</p>
      <p>Унион (Берлин) получава настоящото си име през 1966 г. Преди това в продължение на 60 години се състезава под други названия. С течение на времето феновете се превръщат в най-големите опозиционери в страната. Те са против управляващите, дори и във времената на комунизма.</p>
      <p>„По онова време това беше клубът на бунтовниците. В Източна Германия не можеше да се намерят други фенове, които толкова да недоволстваха срещу статуквото. Единствено на „Старото лесничейство“ можеше да чуете скандирането „Съборете стената“, тъй като това беше забранен израз. Феновете на Унион обаче бяха хитри, скандираха го при изпълнението на фаул за своя отбор“, обяснява Звеетман.</p>
      <figure>
        <img src="http://static.blitz.bg/documents/editor/15726106908024a3.jpg"/>
      </figure>
      <p>„Момчетата с дължи коси, бради и т.н. подкрепяха Унион, тъй като само в този клуб можеха почувстват истински свободата. В ГДР няма официална опозиция, но искахте да почувствате свободата да живеете по собствения си начин, тогава отивахте нашия стадион. Там се хората се чувстваха наистина живи. Това чувство даваше единствено Унион“, допълва Арбайт.</p>
      <p>В първия домакински мач от сезона, дебютен за Унион (Берлин) в Бундеслигата, феновете донесоха на стадиона плакати със снимките на починали фенове.</p>
      <p>„Идеята беше да се съберат на едно място всички, които през годините са се отъждествявали с Унион по един или друг начин“, заяви Звеетман.</p>
      <p>„Всичко беше много емоционално. Заведохме своите почитали приятели и роднини на стадиона. Това беше един знак на уважение, признателност и любов“, допълни Платц.</p>
      <p>Според Кристиан Арбайт и денят през пролетта, когато Унион печели промоцията си за елита, също е много емоционален за всички.</p>
      <p>„Когато гледам снимки от този ден, моментално започвам да плача. Невероятно е да се види, че силата на футбола все още съществува във времена на консуматорско общество, в което истинската емоция отстъпва пред преследването на резултати. Феновете ни знаят, че ни предстои много трудна година, в която до последния ден ще се борим за оцеляване в Бундеслигата“, допълва пресаташето на Унион (Берлин).<br/><b>ТЕКСТ НА „БИ БИ СИ“</b><br/><i>Превод от английски на Веселин РУСИНОВ, БЛИЦ СПОРТ</i></p>
    </article>
  </body>
</html>