<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/slugam_narodu_hochut_obrizaty_zarplatu_posadyty_na_konverty_i_zrobyty_1682023"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T23:05:00+00:00"/>
    <meta property="og:title" content="«Слугам народу» хочуть обрізати зарплату, посадити на «конверти» і зробити керованими, – Колтунович"/>
    <meta property="og:description" content="Представники «Слуги народу» у парламенті говорять, що їм хочуть обрізати заробітні плати, потім посадити їх на «конверти» і таким чином зробити їх керованими."/>
  </head>
  <body>
    <article>
      <h1>«Слугам народу» хочуть обрізати зарплату, посадити на «конверти» і зробити керованими, – Колтунович</h1>
      <address>
        <time datetime="2019-11-01T23:05:00+00:00">01 Nov 2019, 23:05</time>
      </address>
      <p>
        <b>Представники «Слуги народу» у парламенті говорять, що їм хочуть обрізати заробітні плати, потім посадити їх на «конверти» і таким чином зробити їх керованими.</b>
      </p>
      <p>Про це в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявив народний депутат України (фракція «Опозиційної платформи – За життя») Олександр Колтунович.</p>
      <p>Парламентар переконаний, що ніщо більше так не вбиває рейтинг Верховної Ради України, як її бездіяльність.</p>
      <p>«У Верховній Раді України, хочу поділитися зсередини, процеси деградації почались із першого його засідання. Хочу сказати, які сьогодні процеси відбуваються у ВРУ: наприклад, сьогодні для чого робляться всі ці речі з голосуванням? Ми бачимо, що сьогодні партія «Слуга народу» постійно не голосує, і мені навіть колеги зі «Слуги народу» пояснювали, що це робиться для того, щоб спочатку обрізати заробітні плати їм, потім посадити їх на «конверти» і таким чином зробити їх ручними, керованими, для того, щоб ними керували. Це їхня внутрішня кухня», – зазначив Олександр Колтунович (нагадаємо, в Україні запрацював <a href="https://zik.ua/news/2019/11/01/v_ukraini_zapratsyuvav_zakon_pro_pozbavlennya_nardepiv_vyplat_cherez_proguly_1681269">закон про позбавлення нардепів виплат через прогули</a>. – Ред.).</p>
      <figure>
        <iframe src="https://www.youtube.com/embed/PiwY17VrHwM" width="640" height="360" data-service="Youtube" scrolling="no"/>
      </figure>
      <p>Він також навів приклад лицемірства представників правлячої партії, яка багато говорила про скасування депутатської недоторканності, та розповів, що щонайменше троє нардепів від «Слуги народу» ходять із особистою охороною</p>
      <p>Як повідомляли, депутат Верховної Ради Михайло Радуцький від фракції «Слуги народу» підтвердив факт існування листування про <a href="https://zik.ua/news/2019/11/01/nardep_radutskyy_pidtverdyv_fakt_dialogu_pro_doplaty_deputatam_slugy_narodu_1681685">доплати в конвертах для депутатів владної фракції</a>, яка з’явилася в телеграм-каналі «Джокер».</p>
      <related>
        <h4>читайте також</h4>
        <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913"/>
        <a href="https://zik.ua/news/2019/10/25/nova_vlada_obzhylasya_i_pochala_generuvaty_tinovyy_potik_groshey_1676583"/>
        <a href="https://zik.ua/news/2019/10/19/zelenskyy_topyt_sebe_svoieyu_zh_bezdiyalnist__koltunovych_1671611"/>
        <a href="https://zik.ua/news/2019/11/01/sud_zobovyazav_derzhdep_ssha_oprylyudnyty_detali_rozmovy_zelenskogo_i_trampa_1682039"/>
      </related>
    </article>
  </body>
</html>