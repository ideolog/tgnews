<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mother-of-valayar-case-victims-rejected-kummanam-rajasekharan-s-statement-against-cpim.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T23:25:00+00:00"/>
    <meta property="og:title" content="കുമ്മനത്തിന്റെ സി.പി.ഐ.എം വിമര്‍ശനത്തെ തള്ളി പെണ്‍കുട്ടികളുടെ അമ്മ"/>
    <meta property="og:description" content="CPIM Kummanam Rajasekharan Valayar Case Kerala തിരുവനന്തപുരം: വാളയാര്‍ വിഷയത്തില്‍ ബി.ജെ.പി മുന്‍ സംസ്ഥാന അധ്യക്ഷന്‍ കുമ്മനം രാജശേഖരന്റെ വാദത്തെ തള്ളി പെണ്‍കുട്ടികളുടെ അമ"/>
  </head>
  <body>
    <article>
      <h1>കുമ്മനത്തിന്റെ സി.പി.ഐ.എം വിമര്‍ശനത്തെ തള്ളി പെണ്‍കുട്ടികളുടെ അമ്മ</h1>
      <address><time datetime="2019-11-01T23:25:00+00:00">01 Nov 2019, 23:25</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: വാളയാര്‍ വിഷയത്തില്‍ ബി.ജെ.പി മുന്‍ സംസ്ഥാന അധ്യക്ഷന്‍ കുമ്മനം രാജശേഖരന്റെ വാദത്തെ തള്ളി പെണ്‍കുട്ടികളുടെ അമ്മ. വാളയാര്‍ വിഷയത്തില്‍ മുഖ്യമന്ത്രിയെയും സി.പി.ഐ.എമ്മിനെയും വിമര്‍ശിച്ച് സംസാരിച്ചതിനെ തള്ളിയാണ് പെണ്‍കുട്ടികളുടെ അമ്മ രംഗത്തെത്തിയത്.</p>
      <p>മുഖ്യമന്ത്രിയില്‍ പ്രതീക്ഷയുണ്ടെന്നും ആരും തങ്ങളെ ഭീഷണിപ്പെടുത്തിയിട്ടില്ലെന്നും ട്വന്റി ഫോര്‍ ന്യൂസിനോട് പ്രതികരിക്കുകയായിരുന്നു പെണ്‍കുട്ടികളുടെ അമ്മ</p>
      <related>
        <a href="https://www.doolnews.com/nair-women-file-case-against-sasi-tharoor-mp-and-his-book445.html?utm_source=doolnews&amp;utm_medium=related"/>
      </related>
      <p>മുഖ്യമന്ത്രിയില്‍ പ്രതീക്ഷയുണ്ട്. ആരും ഭീഷണിപ്പെടുത്തി കൊണ്ടുപോയതല്ല. മുഖ്യമന്ത്രിയെ കാണണമെന്ന് പുന്നല ശ്രീകുമാറിനോട് താനാണ് ആവശ്യപ്പെട്ടത്’- അമ്മ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>സമരമിരുന്നാല്‍ നീതികിട്ടുമെന്ന് തോന്നുന്നില്ലെന്നും അതേ സമയം ചെയ്യുന്നവരെ എതിര്‍ക്കുന്നില്ലെന്നും വാളയാര്‍ പെണ്‍കുട്ടികളുടെ അമ്മ ബി.ജെ.പിയുടെ ഉപവാസ സമരത്തെക്കുറിച്ചും പറഞ്ഞു.</p>
      <p>വാളയാര്‍ കേസില്‍ പുനരന്വേഷണം ആവശ്യപ്പെട്ട് ഹൈക്കോടതിയെ സമീപിക്കുമെന്നും കെ.പി.എം.എസും പുന്നല ശ്രീകുമാറും തന്നോടൊപ്പമുണ്ടാവുമെന്നാണ് പ്രതീക്ഷയെന്നും അമ്മ പറഞ്ഞു.</p>
      <related>
        <a href="https://www.doolnews.com/are-you-aware-of-metoo-india-asked-by-bollywood-singer-sona-to-sachin-tendulkar658.html?utm_source=doolnews&amp;utm_medium=related"/>
      </related>
      <p>കേരളം കാമഭ്രാന്താലയമാണെന്നായിരുന്നു ബി.ജെ.പിയുടെ ഉപവാസത്തിനിടെ കുമ്മനത്തിന്റെ പ്രതികരണം. സെക്സ് റാക്കറ്റ് സി.പി.ഐ.എമ്മിന്റെ ഒരു പോഷകസംഘടനയായി മാറുന്നുവെന്നും അദ്ദേഹം ആരോപിച്ചിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>മുഖ്യമന്ത്രിക്ക് മഹാത്മാ ഗാന്ധിയെപ്പറ്റി സംസാരിക്കാന്‍ ധാര്‍മികതയില്ല. സി.പി.ഐ.എം വേട്ടക്കാരുടെ പാര്‍ട്ടിയാണ്. വാളയാര്‍ കേസില്‍ തെളിവെടുപ്പിനെത്തിയ ദേശീയ ബാലാവകാശ കമ്മീഷനു പോലും സംസ്ഥാന സര്‍ക്കാര്‍ സൗകര്യങ്ങള്‍ ഒരുക്കിയില്ലെന്നും കുമ്മനം പറഞ്ഞിരുന്നു.<br/>ദേശീയ ബാലാവകാശ കമ്മീഷന്‍ വാളയാറിലെത്തിയപ്പോള്‍, മുഖ്യമന്ത്രി വാളയാറില്‍ നിന്നു മാതാപിതാക്കളെ തിരുവനന്തപുരത്തേക്ക് വിളിപ്പിക്കുകയായിരുന്നു. കമ്മീഷന്‍ അംഗങ്ങള്‍ക്കു താമസിക്കാനുള്ള സൗകര്യം പോലും സംസ്ഥാന സര്‍ക്കാര്‍ ഒരുക്കിയില്ലെന്നും കുമ്മനം ആരോപിച്ചിരുന്നു. ഇതിനെതിരെയാണ് പെണ്‍കുട്ടികളുടെ അമ്മയുടെ പ്രതികരണം.</p>
      <figure>
        <iframe src="https://www.youtube.com/embed/KQKlA7HEGRI" width="560" height="315" data-service="Youtube" scrolling="no"/>
      </figure>
    </article>
  </body>
</html>