<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/fabbriche-aperte-iscrizioni-entro-le-ore-12-del-7-novembre"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-01T23:31:12+00:00"/>
    <meta property="og:title" content="Fabbriche aperte, iscrizioni entro le ore 12 del 7 novembre"/>
    <meta property="og:description" content="Sono otto le aziende biellesi che aderiscono all'iniziativa"/>
  </head>
  <body>
    <article>
      <h1>Fabbriche aperte, iscrizioni entro le ore 12 del 7 novembre</h1>
      <h2>Sono otto le aziende biellesi che aderiscono all'iniziativa</h2>
      <address>
        <time datetime="2019-11-01T23:31:12+00:00">01 Nov 2019, 23:31</time>
      </address>
      <h3>Fabbriche aperte, iscrizioni entro il 7 novembre</h3>
      <p>Sono aperte le iscrizioni all’edizione 2019 di “<b>Piemonte Fabbriche Aperte</b>”, che si terrà l’8 e il 9 novembre.</p>
      <p>Per visitare i 120 luoghi della produzione aderenti <b>c’è tempo fino alle ore 12 del 7 novembre</b>: basta collegarsi al sito <a href="https://piemontefabbricheaperte.it/">www.piemontefabbricheaperte.it </a>e consultare l’elenco, che comprende una breve descrizione delle attività, le informazioni di tipo logistico, le richieste particolari per poter effettuare la visita. In alcuni casi, ad esempio, è sufficiente indicare il proprio nominativo, in altri è necessaria anche un’età minima per partecipare.</p>
      <p>Tutti i principali settori industriali del Piemonte sono ben rappresentati, con una forte presenza di meccanica e automazione industriale dell’automotive e del comparto agroalimentare, ma anche di tessile, aerospazio, chimica, ICT ed elettronica, prodotti di design, logistica, servizi avanzati.</p>
      <p>Nel Biellese le fabbriche che aderiscono all’iniziativa sono otto:<br/>MENABREA BOTALLA  MUSEUM – BIELLA<br/>RAMELLA GRANITI – CASTELLETTO CERVO<br/>INCAS – VIGLIANO<br/>LANIFICIO FRATELLI CERRUTI – BIELLA<br/>PELLA SPORTSWEAR – VALDENGO<br/>LAURETANA – GRAGLIA<br/>LANIFICIO ERMENEGILDO ZEGNA &amp; FIGLI – TRIVERO<br/>MARCHI &amp; FILDI – BIELLA</p>
    </article>
  </body>
</html>