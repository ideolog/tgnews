<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637395/%D9%85%D8%B4%D9%88%D8%B1%D8%AA-%D9%BE%D8%B0%DB%8C%D8%B1%DB%8C-%D8%B4%D8%B1%DB%8C%D8%B9%D8%AA%D9%85%D8%AF%D8%A7%D8%B1%DB%8C-%D8%A8%D8%A7%DB%8C%D8%AF-%D8%A7%D9%84%DA%AF%D9%88%DB%8C-%D8%B3%D8%A7%DB%8C%D8%B1-%D9%88%D8%B2%D8%B1%D8%A7-%D8%B4%D9%88%D8%AF%D8%A7%D8%B1%D8%AA%D8%A8%D8%A7%D8%B7-%D8%AE%D9%88%D8%A8-%D8%A8%D8%A7-%DA%A9%D8%A7%D8%B1%DA%AF%D8%B1%D8%A7%D9%86-%D9%88-%DA%A9%D8%A7%D9%81%D8%B1%D9%85%D8%A7%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T23:09:00+00:00"/>
    <meta property="og:title" content="مشورت پذیری شریعتمداری باید الگوی سایر وزرا شود/ارتباط خوب با کارگران و کافرماها"/>
    <meta property="og:description" content="دبیر کل خانه کارگر با ابراز رضایت از عملکرد وزیر تعاون، کار و رفاه اجتماعی گفت: ارتباط شریعتمداری با کارگران و کافرماها بسیار خوب بوده است."/>
  </head>
  <body>
    <article>
      <h1>
        <a href="https://www.bultannews.com/fa/news/637395/%D9%85%D8%B4%D9%88%D8%B1%D8%AA-%D9%BE%D8%B0%DB%8C%D8%B1%DB%8C-%D8%B4%D8%B1%DB%8C%D8%B9%D8%AA%D9%85%D8%AF%D8%A7%D8%B1%DB%8C-%D8%A8%D8%A7%DB%8C%D8%AF-%D8%A7%D9%84%DA%AF%D9%88%DB%8C-%D8%B3%D8%A7%DB%8C%D8%B1-%D9%88%D8%B2%D8%B1%D8%A7-%D8%B4%D9%88%D8%AF%D8%A7%D8%B1%D8%AA%D8%A8%D8%A7%D8%B7-%D8%AE%D9%88%D8%A8-%D8%A8%D8%A7-%DA%A9%D8%A7%D8%B1%DA%AF%D8%B1%D8%A7%D9%86-%D9%88-%DA%A9%D8%A7%D9%81%D8%B1%D9%85%D8%A7%D9%87%D8%A7">مشورت پذیری شریعتمداری باید الگوی سایر وزرا شود/ارتباط خوب با کارگران و کافرماها</a>
      </h1>
      <h2>دبیر کل خانه کارگر با ابراز رضایت از عملکرد وزیر تعاون، کار و رفاه اجتماعی گفت: ارتباط شریعتمداری با کارگران و کافرماها بسیار خوب بوده است.</h2>
      <address><time datetime="2019-11-01T23:09:00+00:00">01 Nov 2019, 23:09</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> دبیر کل خانه کارگر با ابراز رضایت از عملکرد وزیر تعاون، کار و رفاه اجتماعی گفت: ارتباط شریعتمداری با کارگران و کافرماها بسیار خوب بوده است.</p>
      <p>علیرضا محجوب نماینده تهران در مجلس شورای اسلامی در گفتگو با خبرنگار بولتن نیوز با اشاره به عملکرد محمد شریعتمداری وزیر تعاون، کار و رفاه اجتماعی گفت: آقای شریعتمداری وزیری مشورت پذیر است که این مشورت پذیری باید الگوی سایر وزرا شود.</p>
      <p>وی با بیان اینکه شریعتمداری در انتصابات از نظرات نخبگان، کارشناسان و تشکلات مرتبط استفاده می کند، افزود: آقای شریعتمداری برای حل قشر کارگران تلاشهای زیادی کرده و ارتباطات خوبی با کارگران و کافرماها برقرار کرده است.</p>
      <p>رئیس فراکسیون کارگری مجلس با بیان اینکه آقای شریعتمداری جلسات منظم و مرتب با تشکل های کارگری دارد، تصریح کرد: در این جلسات مشکلات کارگران بررسی و برای حل آنها راهکارها ارائه می شود و برای اجرا شدن این راهکارها هم برنامه ریزی دقیق صورت می گیرد.</p>
      <p>محجوب با اشاره به مشکلات بازنشستگان گفت: تلاشهای خوبی در این راستا برای حل معضلات انجام شده و بازنشستگان انتظار دارند تا مشکلات آنها حل و فصل شود.</p>
      <p>وی تاکید کرد: انتظار است نسبت به حقوق و سنوات بازنشستگان توجه ویژه صورت گیرد و بن کارگری برای آنها برقرار شود.<br/>دبیر کل خانه کارگر افزود: توجه و رویکرد وزارت تعاون از این حیث قابل توجه است و انتظار است کارگران بیشتر مورد توجه باشند.</p>
    </article>
  </body>
</html>