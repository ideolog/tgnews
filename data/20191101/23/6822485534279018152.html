<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810126.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T23:35:00+00:00"/>
    <meta property="og:title" content="ناتان سیلز: ایران متحمل مشکلات مالی عمده‌ای شده است"/>
    <meta property="og:description" content=" به گزارش ایسنا به نقل از وی او ای، «ناتان سیلز» روز جمعه در یک نشست خبری پس از انتشار جدیدترین گزارش خود در این حوزه، با طرح این ادعا که جمهوری اسلامی همچنان بزرگترین حکومت حامی تروریسم در جهان است، مدعی شد که تشکیلات تروریستی ایران در منطقه در نتیجه تحریم‌ها و سیاست فشار حداکثری واشنگتن علیه تهران متحمل مشکلات مالی عمده‌ای شده است."/>
  </head>
  <body>
    <article>
      <h1>ناتان سیلز: ایران متحمل مشکلات مالی عمده‌ای شده است</h1>
      <address>
        <time datetime="2019-11-01T23:35:00+00:00">01 Nov 2019, 23:35</time>
      </address>
      <p>هماهنگ‌کننده مبارزه با تروریسم در وزارت خارجه آمریکا مدعی شد که تحریم‌های یکجانبه آمریکا علیه ایران «فشار مالی بی‌سابقه‌ای» را به جمهوری اسلامی وارد کرده است.</p>
      <p> به گزارش ایسنا به نقل از وی او ای، «ناتان سیلز» روز جمعه در یک نشست خبری پس از انتشار جدیدترین گزارش خود در این حوزه، با طرح این ادعا که جمهوری اسلامی همچنان بزرگترین حکومت حامی تروریسم در جهان است، مدعی شد که تشکیلات تروریستی ایران در منطقه در نتیجه تحریم‌ها و سیاست فشار حداکثری واشنگتن علیه تهران متحمل مشکلات مالی عمده‌ای شده است.</p>
      <p>ناتان سیلز در پاسخ به پرسش خبرنگار صدای آمریکا در مورد سپاه پاسداران نیز مدعی شد که دولت رئیس‌جمهور ترامپ تحریم‌های تاریخی علیه ایران و عوامل نیابتی تروریست آن اعمال کرده است و این امر فشار مالی بی‌سابقه‌ای را بر آنها وارد آورده است.</p>
      <p>این مقام وزارت خارجه آمریکا در ادامه مدعی شد: ما می‌دانیم جمهوری اسلامی همیشه از تروریسم برای گسترش نفوذ بدخواهانه خود در جهان استفاده کرده و همواره از این تهدیدها آگاه بوده است. ما در جهت مقابله با آن اقدام می‌کنیم.</p>
    </article>
  </body>
</html>