<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/liga-1-12-yj-tur-prognoz-i-ekspres-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-01T23:14:00+00:00"/>
    <meta property="og:title" content="Ліга 1. 12-ий тур. Прогноз і експрес Вадима Скічка"/>
    <meta property="og:description" content="Від платформи номер 12 вирушає черговий експрес на Лігу 1. Постійний прогнозист «Рейтингу Букмекерів» і коментатор MEGOGO Вадим Скічко пропонує звернути увагу на два матчі французької першості, які розпочнуться у суботу о 21:00 за Києвом."/>
  </head>
  <body>
    <article>
      <h1>Ліга 1. 12-ий тур. Прогноз і експрес Вадима Скічка</h1>
      <address><time datetime="2019-11-01T23:14:00+00:00">01 Nov 2019, 23:14</time> by <a rel="author">Вадим Скічко</a></address>
      <p>Від платформи номер 12 вирушає черговий експрес на Лігу 1. Постійний прогнозист «Рейтингу Букмекерів» і коментатор MEGOGO Вадим Скічко пропонує звернути увагу на два матчі французької першості, які розпочнуться у суботу о 21:00 за Києвом.</p>
      <p>
        <b>21:00, 02 лис 2019</b>
      </p>
      <p>
        <b>«Тулуза» – «Ліон»</b>
      </p>
      <p>Класична ставка проти фаворита. «Олімпік» хоч і перебуває на низькому тринадцятому місці, втім все одно випереджає «Тулузу», а отже вважається ймовірнішим переможцем цього двобою. Хоча «Бузкові» вдома здобули втричі більше очок, ніж на виїзді. Стосовно «Ліона», то цей клуб теж успішніше грає вдома, а на виїзді востаннє вигравав аж у першому турі у зустрічі з «Монако». «Олімпік» попри перемогу минулого туру над «Мецом» зовсім не подобається. Команді Руді Гарсії критично бракує стабільності. Проти «Тулузи» на виїзді буде ой як непросто – на місцевому муніципальному стадіоні «Бузкові» намагаються усім давати бій. Востаннє «Ліон» вигравав тут більше як у один м’яч аж у 2004 році.</p>
      <p>
        <b>«Нім» – «Ренн»</b>
      </p>
      <p>Через перемогу «Діжона» у п’ятницю «Нім» опустився до зони вильоту. Команда Бернара Блакара загалом навряд на це заслуговує, втім «Крокодили» не виграють вже п’ять матчів поспіль. «Ренн» після жвавого виїзного старту (перемоги над «Монпельє» та «Страсбуром») загальмував і теж вже не може здобути усі три очки на чужому стадіоні впродовж чотирьох ігор. Мотивація команд має бути захмарною. «Нім» цього сезону на «Стад де Костьєр» не забив лише «Сен-Етьєну», хоча за xG награв у тому матчі аж на два голи. У свою чергу «Ренн» на виїзді останнім часом теж забиває справно, а не відзначилися «Червоно-чорні» лише з дуже закритими «Нантом» і «Брестом». «Нім» не з таких, тому усі передумови для голів з обох боків є.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-dynamo-l-viv-kyyany-ne-povtoryat-pomylok-mynulogo-turu/"/>
        <a href="https://bookmaker-ratings.com.ua/tips/prognoz-i-stavka-everton-tottenhem-shpory-znovu-yidut-v-liverpul/"/>
        <a href="https://bookmaker-ratings.com.ua/tips/prognoz-i-stavka-dnipro-1-zorya-lugans-kyj-klub-zavdast-gospodaryam-chergovoyi-porazky/"/>
      </related>
    </article>
  </body>
</html>