<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739423"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T23:00:00+00:00"/>
    <meta property="og:title" content="เช็กดวงประจำวันที่ 2 พฤศจิกายน 2562"/>
    <meta property="og:description" content="สุริยคติกาล วันที่ 2 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 6 ค่ำ เดือน 12 ปี กุน เอกศก จุลศักราช 1381 อาทิตย์อุทัย เวลา 06.12 น. เที่ยงจริง เวลา 12.02 น."/>
  </head>
  <body>
    <article>
      <h1>เช็กดวงประจำวันที่ 2 พฤศจิกายน 2562</h1>
      <address>
        <time datetime="2019-11-01T23:00:00+00:00">01 Nov 2019, 23:00</time>
      </address>
      <p>
        <b>สุริยคติกาล วันที่ 2 พฤศจิกายน พ.ศ. 2562 ค.ศ. 2019 จันทร คติกาล ตรงกับวันเสาร์ ขึ้น 6 ค่ำ เดือน 12 ปี กุน เอกศก จุลศักราช 1381 อาทิตย์อุทัย เวลา 06.12 น. เที่ยงจริง เวลา 12.02 น.</b>
      </p>
      <p><i><b>สุริยคติกาล </b></i>วันที่ 2 พฤศจิกายน พ.ศ. 2562 ค.ศ. 2019 <i><b>จันทร คติกาล</b></i> ตรงกับวันเสาร์ ขึ้น 6 ค่ำ เดือน 12 ปี กุน เอกศก จุลศักราช 1381 <i><b>อาทิตย์อุทัย </b></i>เวลา 06.12 น. <i><b>เที่ยงจริง</b></i> เวลา 12.02 น. <i><b>อาทิตย์ตก </b></i>เวลา 17.51 น. <i><b>จันทร์ตก</b></i> เวลา 22.49 น.<br/><br/><i><b>วันนี้ </b></i>เวลา 00.00-01.30 น. ดาวจันทร์เสวยมูละนักษัตรฤกษ์ที่ 19 ประกอบด้วยทลิทโทแห่งฤกษ์ ทลิทโท แปลว่า ผู้ขอ ผู้มักน้อย ยากจนเข็ญใจ เวลา 01.31-24.00 น. ดาวจันทร์เสวยปุพพาษาฒนักษัตรฤกษ์ที่ 20 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง วันเสาร์-อธิบดีตามกาลโยค เวลา 00.00-24.00 น.-ห้ามทำการมงคล ทิศที่เป็นมงคล-เหนือ ทิศอัปมงคล-ใต้ สีประจำวัน-ดำ สีสิริมงคล-ฟ้า น้ำเงินสีอัปมงคล-เขียวสด ราศีที่ดาวศรีสถิต-พิจิก ราศีที่ดาวกาลีสถิต-ตุล<br/><br/><i><b>เกิดวันนี้ เด็กชาย</b></i> กล้าหาญ เมื่อเด็กเลี้ยงยาก มักจากถิ่นที่อยู่เติบโตจะบริบูรณ์ด้วยทรัพย์สิน ใจคอกว้างขวาง เปิดเผย ซื่อสัตย์ รักเกียรติ รักศักดิ์ศรี เฉลียวฉลาด ความจำดี มีสติปัญญาดี ตรงไปตรงมา ไม่ก้มหัวให้ใคร พูดจากินใจคน มีลางสังหรณ์ คาดการณ์ได้แม่นยำ รอบคอบ มีความรู้ดี ชอบต่อสู้ <i><b>เด็กหญิง</b></i> มีจิตใจหนักแน่น มีคุณธรรม จริงใจ รักเกียรติ ใจบุญสุนทาน พึ่งตนเอง มีขันติ กล้าคิด กล้าทำ ชอบการศึกษาเล่าเรียน มีเหตุผล ละเอียดลออมัธยัสถ์ มีความรับผิดชอบสูง จะมีชื่อเสียง ชอบอยู่เบื้องหลังและเก็บเนื้อเก็บตัว</p>
      <figure>
        <img src="https://www.dailynews.co.th/admin/upload/20191101/news_UkrMufStAJ102847_533.jpg?v=20191102071?v=7374"/>
      </figure>
      <p><i><b>เกิดวันอาทิตย์ </b></i>ข่าวลือเรื่องรักวุ่น ๆ เริ่มจางหายไป ความคลางแคลงใจจะถูกขจัดออกไปจนหมดสิ้น ควรนำคนรักไปเปิดเผยในสังคม คนที่มีครอบครัวแล้วก็สามารถครองรักกันได้ด้วยดี มีเรื่องบางอย่างที่ต้องปิดบังซ่อนเร้น จึงทำให้เกิดความอึดอัดใจมิใช่น้อย มิตรสหายเก่า ๆ จะไปมาหาสู่<br/><br/><i><b>เกิดวันจันทร์ </b></i>การมีแผนงานที่ดีและได้รับการสนับสนุนและร่วมมือจากเพื่อนร่วมงานทำให้การงานดีขึ้น ปัญหาต่าง ๆ ได้ถูกคลี่คลายลงไป มีความรอบคอบรู้ผิดชอบชั่วดี รู้เห็นตามความเป็นจริง มีการศึกษาอบรมเพิ่มเติม การใช้จ่ายเงินควรรอบคอบ ดูแลรักษาสุขภาพให้ดี มีคนต่างถิ่นเข้ามาคบหาสมาคมด้วย<br/><br/><i><b><mark>เกิดวันอังคาร</mark></b></i>คนที่ยังไม่มีงานทำจะได้ทำงานที่ชอบและเหมาะสม จะทุ่มเทให้เวลากับการทำงานมากขึ้น มีโอกาสได้ศึกษาอบรมหาความรู้เพิ่มเติม การงานต้องอาศัยความรอบคอบจึงจะสามารถแก้ปัญหาฝ่าฟันอุปสรรคได้ เพศตรงข้ามให้การสนับสนุนด้านต่าง ๆ การงานควรมีสติตั้งมั่นโดยมีเป้าหมาย<br/><br/><i><b>เกิดวันพุธ </b></i>มีรายได้เข้ามามากก็ใช้เงินมากเช่นกัน ญาติบุตรบริวารทำให้มีรายจ่ายมากขึ้น เอกสารทางการเงินควรตรวจดูให้เรียบร้อย การค้ำประกันบุคคลหรือทรัพย์สินควรหลีกเลี่ยงหรือปฏิเสธเสียเลยจะดีกว่า เงินทองจะใช้จ่ายไปเกี่ยวกับเรื่องการศึกษาและการพักผ่อนของครอบครัว จะได้ของฝากของขวัญ<br/><br/><i><b>เกิดวันพฤหัสบดี </b></i>ความรักจะค่อย ๆ ลงตัว คนโสดจะได้พบรัก คนไม่โสดก็มีโชคเรื่องความรักเช่นกัน จะโชคดีจากผลงานเก่า ๆ จะได้สิ่งของเก่า ๆ จะได้ส่วนแบ่งผลประโยชน์ที่อยู่ในมือของคนอื่น มีปัญหาและอุปสรรคเรื่องตำแหน่งหน้าที่การงานต้องแก้ไขจนเกิดความวิตกกังวล มีโชคด้านอาหารการกิน<br/><br/><i><b>เกิดวันศุกร์ </b></i>เงินทองจะใช้จ่ายไปเกี่ยวกับเรื่องการศึกษาและการพักผ่อน ท่านที่ยังไม่มีงานทำจะได้ทำงานที่เหมาะสมกับวุฒิภาวะและความถนัด มีโอกาสได้ศึกษาวิชาการที่แปลก ๆ จะได้ร่วมงานในองค์กรการกุศล ได้พบปะสังสรรค์กับผู้คนมากมาย มีการนัดพบสำคัญ มีการแบ่งพรรคแบ่งพวกมีศัตรูคู่แข่ง<br/><br/><i><b>เกิดวันเสาร์ </b></i>โชคดีได้ลาภเป็นของเก่า ผลงานเก่า ๆ ที่ทำไว้ มีโอกาสได้ซื้อหรือจัดหาทรัพย์สิน จะได้ร่วมงานในองค์กรการกุศล การใจอ่อนและไม่รอบคอบจะเป็นเหตุทำให้ต้องเสียเงินโดยไม่เกิดประโยชน์ ปัญหาที่คาราคาซังหากได้รับการแก้ไขได้ทันท่วงทีเรื่องร้าย ๆ ก็จะกลายเป็นดี การเงินหมุนเวียนดี.<br/><br/> </p>
    </article>
  </body>
</html>