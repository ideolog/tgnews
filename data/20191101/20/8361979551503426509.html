<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/zelenskiy-ta-fedina-yevrosolidarnist-vidreaguvala-novini-ukrajini-50051205.html"/>
    <meta property="og:site_name" content="НВ"/>
    <meta property="article:published_time" content="2019-11-01T20:18:00+00:00"/>
    <meta property="og:title" content="Євросолідарність назвала політичним переслідуванням розслідування через слова Федини на адресу Зеленського"/>
    <meta property="og:description" content="Європейська солідарність назвала політичним переслідуванням й порушенням свободи слова розслідування через висловлювання нардепа Софії Федини на адресу президента Володимира Зеленського."/>
  </head>
  <body>
    <article>
      <h1>Євросолідарність назвала політичним переслідуванням розслідування через слова Федини на адресу Зеленського</h1>
      <h2>Європейська солідарність назвала політичним переслідуванням й порушенням свободи слова розслідування через висловлювання нардепа Софії Федини на адресу президента Володимира Зеленського.</h2>
      <address>
        <time datetime="2019-11-01T20:18:00+00:00">01 Nov 2019, 20:18</time>
      </address>
      <p>Про це повідомляє пресслужба політсили.</p>
      <p>У Євросолідарності заявили, що Зеленський «як ніхто інший користувався повною свободою слова».</p>
      <p>«Його ніхто не переслідував ні за сцени розстрілу парламенту, ні за похорони діючого глави держави, ні за порівняння України з повією. Навіть такі екстравагантні форми критики безкарно існували, бо справжня свобода слова є надбанням України, що відрізняє її від Росії та інших недемократичних країн», — сказано в заяві.</p>
      <p>Партія вимагає закрити кримінальні провадження.</p>
      <p>«Не зачіпайте демократії в Україні, бо переслідуючи свободу слова ви зазіхаєте на зміну конституційного ладу», — сказано у заяві.</p>
      <p>Раніше генпрокурор <a href="https://nv.ua/ukr/ukraine/politics/proti-nardepa-fedini-vidkrili-spravu-za-vislovlyuvannya-pro-zelenskiy-novini-ukrajini-50051116.html">Руслан Рябошапка підтвердив початок кримінального розслідування</a> проти народного депутата від євросолідарності Софії Федини через висловлювання про президента Володимира Зеленського.</p>
      <p>Нагадаємо, обговорюючи розмову Зеленського з добровольцями в Золотому 26 жовтня Федина та волонтер Маруся Звіробій під час трансляції в Facebook висловили припущення, що під час однієї з таких поїздок президент може потрапити під обстріл або стати жертвою замаху.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fmarusya.zvirobiy%2Fvideos%2F2370453319939122%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <figure>
        <iframe src="https://www.youtube.com/embed/PIoavsCt8pg" width="964" height="527" data-service="Youtube" scrolling="no"/>
      </figure>
      <p>У Слузі народу назвали заяви «загрозою» і «закликом до заколоту», в зв’язку з чим <a href="https://nv.ua/ukr/ukraine/politics/zagroza-zamahu-na-zelenskogo-sluga-narodu-zablokuvala-tribunu-radi-novini-ukrajini-50050405.html">заблокували трибуну у Верховній Раді.</a></p>
      <p>Після цього <a href="https://nv.ua/ukr/ukraine/politics/sofiya-fedina-rozpovila-pro-pogrozi-novini-ukrajini-50050427.html">Федина заявила, що їй почали надходити повідомлення з погрозами</a>, в яких говорилося, що її чекає <a href="https://nv.ua/specials/katerina-handziuk.html">доля Каті Гандзюк</a>.</p>
    </article>
  </body>
</html>