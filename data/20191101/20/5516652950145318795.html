<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424944/egkrish-symmetoxhs-toy-dhmoy-kasoy-sto-programma-wifi4eu"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T20:30:01+00:00"/>
    <meta property="og:title" content="Έγκριση συμμετοχής του δήμου Κάσου στο πρόγραμμα «WiFi4EU»"/>
    <meta property="og:description" content="Μετά από την υποβολή αίτησης του Δήμου της Ηρωικής Νήσου Κάσου, για την επιχορήγηση του WiFi4EU, γίνεται γνωστό ότι εγκρίθηκε με επιτυχία η χρηματοδότηση στο πλαίσιο του Ευρωπαϊκού Προγράμματος."/>
  </head>
  <body>
    <article>
      <h1>Έγκριση συμμετοχής του δήμου Κάσου στο πρόγραμμα «WiFi4EU»</h1>
      <address>
        <time datetime="2019-11-01T20:30:01+00:00">01 Nov 2019, 20:30</time>
      </address>
      <p>
        <b>Μετά από την υποβολή αίτησης του Δήμου της Ηρωικής Νήσου Κάσου, για την επιχορήγηση του WiFi4EU, γίνεται γνωστό ότι εγκρίθηκε με επιτυχία η χρηματοδότηση στο πλαίσιο του Ευρωπαϊκού Προγράμματος.</b>
      </p>
      <p>Η πρωτοβουλία WiFi4EU αποσκοπεί στην παροχή υψηλής ποιότητας πρόσβασης στο διαδίκτυο για τους πολίτες και τους επισκέπτες όλων των χωρών της ΕΕ μέσω σημείων δωρεάν ασύμαρτης διαδικτυακής πρόσβασης (WiFi) σε δημόσιους χώρους, όπως πάρκα, πλατείες, δημόσια κτήρια, βιβλιοθήκες και κέντρα υγείας.</p>
      <p>Μέσω της πρωτοβουλίας WiFi4EU θα χορηγούνται κουπόνια με τη χρηματοδότηση της Ευρωπαϊκής Επιτροπής για τη στήριξη των δήμων κατά την εγκατάσταση σημείων ασύρματης πρόσβασης WiFi στα εν λόγω κέντρα δημόσιας ζωής, σε συνεργασία με εταιρείες εγκατάστασης WiFi.</p>
      <p>Ο δήμος Κάσου θα προβεί στα επόμενα βήματα για την ολόκληρωση του προγράμματος και την εξυπηρέτηση των κατοίκων.</p>
    </article>
  </body>
</html>