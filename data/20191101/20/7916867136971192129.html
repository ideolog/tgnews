<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134218-spurta-be-atsako-surengusi-cska-sugrizo-i-pergaliu-kelia.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-01T20:55:00+00:00"/>
    <meta property="og:title" content="Spurtą be atsako surengusi CSKA sugrįžo į pergalių kelią"/>
    <meta property="og:description" content="Ketvirtajame kėlinyje spurtavęs Maskvos CSKA (5-1) klubas penktadienio vakarą sugrįžo į pergalių kelią. Rusijos sostinės ekipa Eurolygos susitikime išvykoje 87:70 (26:15, 22:22, 13:22, 26:11) įveikė Sankt Peterburgo „Zenit“ (2-4) krepšininkus. Trečiojo kėlinio pabaigoje Ronas Bakeris pataikė du baudų metimus ir persvėrė rezultatą CSKA naudai (61:59), tačiau „Zenit“, lemiamame ketvirtyje sužaidusi vos 18 sekundžių, tarp komandų atstatė lygybę ..."/>
  </head>
  <body>
    <article>
      <h1>Spurtą be atsako surengusi CSKA sugrįžo į pergalių kelią</h1>
      <address>
        <time datetime="2019-11-01T20:55:00+00:00">01 Nov 2019, 20:55</time>
      </address>
      <p>Nuotr.: ITAR TASS – Scanpix</p>
      <figure>
        <a href="https://www.basketnews.lt/paveikslelis-202088-any1000x1000.jpg">
          <img src="https://www.basketnews.lt/paveikslelis-202088-any630x500.jpg"/>
        </a>
      </figure>
      <p>Nuotr. ITAR TASS – Scanpix</p>
      <p>Ketvirtajame kėlinyje spurtavęs Maskvos CSKA (5-1) klubas penktadienio vakarą sugrįžo į pergalių kelią.</p>
      <p>Rusijos sostinės ekipa Eurolygos susitikime išvykoje <a href="https://www.basketnews.lt/rungtynes/ziureti/82915-sankt-peterburgo-zenit-maskvos-cska.html"><b>87:70</b> (26:15, 22:22, 13:22, 26:11)</a> įveikė Sankt Peterburgo „Zenit“ (2-4) krepšininkus.</p>
      <p>Trečiojo kėlinio pabaigoje Ronas Bakeris pataikė du baudų metimus ir persvėrė rezultatą CSKA naudai (61:59), tačiau „Zenit“, lemiamame ketvirtyje sužaidusi vos 18 sekundžių, tarp komandų atstatė lygybę – 61:61.</p>
      <p>Po šio epizodo 4 minutes trukusi sėkminga CSKA atkarpa buvo pažymėta spurtu 12:0 – Mike’as Jamesas pataikė tolimą metimą ir Rusijos klubas pirmavo 73:61.</p>
      <p>Per likusį laiką CSKA vis tolo, o „Zenit“ nesugebėjo jų sustabdyti – po dar vienos sėkmingos 14:9 atkarpos Maskvos klubas šventė pergalę.</p>
      <p>CSKA rungtynėse puikiai realizavo tolimus metimus, pataikydama 48,5 procentus (16/33 trit.) tritaškių. Tuo metu „Zenit“ komandoje tikslą pasiekė 42,9 procentai (6/14) metimų iš distancijos.</p>
      <p>
        <i>„Zenit“: Gustavo Ayonas 20 (10/14 dvit., 8 atk. kam., 24 naud. bal.), Willas Thomasas 14, Austinas Hollinsas 13.</i>
      </p>
      <p>
        <i>CSKA: Mike‘as Jamesas 16 (4/5 trit.), Johannesas Voigtmannas 14 (7 atk. kam., 24 naud. bal.), Darrunas Hilliardas ir Nikita Kurbanovas po 13.</i>
      </p>
      <figure>
        <iframe src="https://www.youtube.com/embed/t5buaK07v4M" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-201253-crop100x150.jpg"/>
      </figure>
      <p><a href="https://www.basketnews.lt/zaidejai/17944-johannes-voigtmann.html">Johannes Voigtmann</a> Taškai: 14 Naudingumas: 24 Blokuoti metimai: 2 Atkovoti kamuoliai: 7</p>
    </article>
  </body>
</html>