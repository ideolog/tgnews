<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/01/havanskiiat-sindrom-kak-strahyt-razbolia-amerikanski-diplomati.428191"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T20:00:00+00:00"/>
    <meta property="og:title" content="Хаванският синдром – как страхът разболя американски дипломати"/>
    <meta property="og:description" content="САЩ обвинява Куба в използване на мистериозно звуково оръжие | Dnes.bg"/>
  </head>
  <body>
    <article>
      <h1>Хаванският синдром – как страхът разболя американски дипломати</h1>
      <h2>САЩ обвинява Куба в използване на мистериозно звуково оръжие</h2>
      <address><time datetime="2019-11-01T20:00:00+00:00">01 Nov 2019, 20:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>В средата на 2017 година поредица от странни заглавия се появяват в медиите. Американски дипломати в Куба се разболяват от мистериозна „звукова атака“.</p>
      <p>Всичко започва така – около 20 американски дипломати в САЩ започват да се оплакват от влошено здраве.</p>
      <p>Всички те твърдят, че необичайните симптоми се появили, след като били подложени на постоянни вибриращи звуци, идващи от едно и също място. Те винаги започвали когато дипломатите били у дома или в хотелските си стаи, но останалите хора наблизо не чували абсолютно нищо.</p>
      <p>Отношенията на САЩ и Куба не били особено добри, а когато САЩ хвърлили обвинение срещу кубинските власти, че са организирали мистериозната атака, връзката между двете държави се влошила още повече.</p>
      <p>Но ново изследване доказва, че Куба няма вина за случилото се с американските дипломати. Всъщност... всичко е било само и единствено в техните глави.</p>
      <p>Така нареченият „Хавански синдром“ бил причинен от „травма и страх“. Това е заключението на проучването на водещи социолози и експерти по  невродегенеративни заболявания , публикувано в Journal of the Royal Society of Medicine,</p>
      <p>За първи път за предполагаемите атаки било докладвано през 2016 година. След това те засягали все повече и повече хора, като епидемията стигнала дори и до дипломатите на Канада. Още тогава започват да се появяват съмненията, че Куба използва непознато звуково оръжие. САЩ са категорични – симптомите или са предизвикани от атака или от непознато устройство. Като ответен удар, през август 2017 г., Америка изхвърля двама кубински дипломати, а месец по-късно връща всичките си по-несъществени служители от посолството на САЩ в Хавана у дома. Публикувано е и предупреждение към американските граждани да не пътуват към Куба.</p>
      <p>„Това е доста необичайна атака, нали знаете. Но съм сигурен, че Куба е отговорна“, каза Доналд Тръмп през октомври 2017 година.</p>
      <p>Куба отрече твърденията и ги нарече „научна фантастика“.</p>
      <p>Според ръководителят на изследването доктор Робърт Бартоломей, „Хаванският синдром“ може да се сравни с шоков снаряд, а симптомите са паралелни на тези, свързани с военна травма.</p>
      <p>“Характерна особеност на бойните синдроми през миналия век е появата на редица неврологични оплаквания от свръхстимулирана нервна система, които обикновено са неправилно диагностицирани като сътресения и мозъчно увреждане“, обяснява Бартоломей.</p>
      <p>Авторите на изследването описват дипломатите като участници в продължителна Студена Война, които живеят във враждебна обстановка, където са постоянно под наблюдение.</p>
      <p>„Между 2016 г.  и 2017 г. служителите на посолството ни в Хавана са живеели под постоянен стрес заради слуховете за непознато оръжие. Политическите и научни доказателства, че Куба е атакувала САЩ са неоснователни“, пишат експертите.</p>
      <p>„Кое е по-вероятно? Дипломатите да се разболяват заради мистериозно оръжие или да са станали жертва на стреса? Нашите доказателства сочат, че е второто“, допълват те. <br/> </p>
    </article>
  </body>
</html>