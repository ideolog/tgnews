<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/01/armejci-trojkama-pokorili-sankt-peterburg/"/>
    <meta property="og:site_name" content="Sportska centrala"/>
    <meta property="article:published_time" content="2019-11-01T20:09:42+00:00"/>
    <meta property="og:title" content="„Armejci“ trojkama pokorili Sankt Peterburg"/>
    <meta property="og:description" content="Zenit – CSKA 70:87 (15:26, 22:22, 22:13, 11:26) Ruski duel u 6. kolu Evrolige pripao je košarkašima CSKA iz Moskve. „Armejci“ su uz manje oscilacije bili bolji od Zenita na gostovanju u Santk Peterburgu i stigli do pete evroligaške pobede ove sezone. CSKA je kontrolisao meč od prve četvrtine pa sve do sredine trećeg perioda. […]"/>
  </head>
  <body>
    <article>
      <h1>„Armejci“ trojkama pokorili Sankt Peterburg</h1>
      <address><time datetime="2019-11-01T20:09:42+00:00">01 Nov 2019, 20:09</time> by <a rel="author">Darko</a></address>
      <p><b>Zenit – CSKA 70:87</b> (15:26, 22:22, 22:13, 11:26)</p>
      <p>Ruski duel u 6. kolu Evrolige pripao je košarkašima CSKA iz Moskve. „Armejci“ su uz manje oscilacije bili bolji od Zenita na gostovanju u Santk Peterburgu i stigli do pete <a href="https://www.sportskacentrala.com/tag/evroliga/">evroliga</a>ške pobede ove sezone.</p>
      <p>CSKA je kontrolisao meč od prve četvrtine pa sve do sredine trećeg perioda. Tada je Zenit serijom od 15:0 stigao do izjednačenja (51:51) i zapretio da bi mogao nešto više da učini u završnici utakmice.</p>
      <p>Ipak, serija od 12:0 CSKA u kojoj su Majk Džejms i Darun Hilijard postigli po dve trojkena početku poslednje deonice, definitivno je rešila pitanje pobednika.</p>
      <p>Ekipa iz Moskve je na kraju imala odličan šut za tri poena (16/33), što joj je, uz kontrolu skoka (28:22), bilo dovoljno za trijumf.</p>
      <p>Najefikasniji kod „armejaca“ bili su Majk Džejms sa 16, Johanes Fojgtman sa 14, te Darun Hilijard i Nikita Kurbanov sa po 13 poena.</p>
      <p>U Zenitu, koji ostaje na dve pobede posle 5. kola Vil Tomas je postigao 14, a Ostin Holins 13 poena.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/makabi-mocan-u-pireju-baskonija-deklasirala-bajern-real-prekinuo-seriju-poraza/"/>
        <a href="https://www.sportskacentrala.com/2019/11/01/micov-sa-armanijem-sasio-prvi-poraz-barselone/"/>
        <a href="https://www.sportskacentrala.com/2019/11/01/agonija-fenera-prva-pobeda-valensije/"/>
        <a href="https://www.sportskacentrala.com/2019/10/31/zvezda-razbila-himki-tri-cetvrtine-putokaz-za-crveno-bele/"/>
        <a href="https://www.sportskacentrala.com/2019/10/31/zvezda-vodi-na-poluvremenu-lazic-iskljucen-zahvalnost-stefanu-video/"/>
        <a href="https://www.sportskacentrala.com/2019/10/31/live-crvena-zvezda-himki-2/"/>
        <a href="https://www.sportskacentrala.com/2019/10/31/zvezda-trazi-podrsku-od-prvog-do-poslednjeg-minuta-sada-je-vazno/"/>
        <a href="https://www.sportskacentrala.com/2019/10/31/ozbiljna-kriza-fenera-barselona-i-dalje-maksimalna-bajern-bolji-od-reala/"/>
        <a href="https://www.sportskacentrala.com/2019/10/30/gavrilovic-pred-himki-pobeda-je-imperativ/"/>
      </related>
    </article>
  </body>
</html>