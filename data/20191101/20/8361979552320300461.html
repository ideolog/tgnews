<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/u-bilomu-domi-zayavili-pro-gotovnist-do-bud-yakogo-rishennya-shchodo-impichmentu-trampa-50051211.html"/>
    <meta property="og:site_name" content="НВ"/>
    <meta property="article:published_time" content="2019-11-01T20:46:00+00:00"/>
    <meta property="og:title" content="Білий дім «готовий» до можливого імпічменту Трампа"/>
    <meta property="og:description" content="Представники Білого дому заявили, що в адміністрації готові до того, що президенту США Дональду Трампу можуть оголосити імпічмент."/>
  </head>
  <body>
    <article>
      <h1>Білий дім «готовий» до можливого імпічменту Трампа</h1>
      <h2>Представники Білого дому заявили, що в адміністрації готові до того, що президенту США Дональду Трампу можуть оголосити імпічмент.</h2>
      <address>
        <time datetime="2019-11-01T20:46:00+00:00">01 Nov 2019, 20:46</time>
      </address>
      <p>«Ми готові до імпічменту. [Спікер Палати представників] Ненсі Пелосі дуже і дуже ясно дала зрозуміти, що палата демократів збирається голосувати [за імпічмент]», — заявила прес-секретар Білого дому Стефані Грішем в інтерв'ю <a href="https://video.foxnews.com/v/6099791534001/#sp=show-clips">Fox News.</a></p>
      <p>Грішем висловила сподівання, що демократи «отямляться» і усвідомлюють, що Трамп не зробив «нічого поганого».</p>
      <p>Після її коментаря напрошується висновок, що Білий дім вважає імпічмент ймовірним, якщо не неминучим</p>
      <p>, пише <a href="https://thehill.com/homenews/administration/468537-white-house-prepared-for-trump-to-be-impeached">The Hill.</a></p>
      <p>Радник Білого дому Келліенн Конуей пізніше повідомила, що імпічмент «безумовно можливий» і що вона «підготовлена» до результату.</p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови очільника Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти свого опонента.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>