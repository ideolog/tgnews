<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/sprava-mn17-u-niderlandah-dlya-sluhannya-priznachili-vsih-suddiv-637114.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T20:39:09+00:00"/>
    <meta property="og:title" content="Справа МН17: у Нідерландах для слухання призначили всіх суддів"/>
    <meta property="og:description" content="Колегія суддів тепер у повному складі й налічує трьох основних суддів, а також двох резервних"/>
  </head>
  <body>
    <article>
      <h1>Справа МН17: у Нідерландах для слухання призначили всіх суддів</h1>
      <address>
        <time datetime="2019-11-01T20:39:09+00:00">01 Nov 2019, 20:39</time>
      </address>
      <h4>Колегія суддів тепер у повному складі й налічує трьох основних суддів, а також двох резервних</h4>
      <p>У Нідерландах для слухання справи про катастрофу у липні 2014 року літака рейсу МН17 призначено другого резервного суддю - Едіт Поппе-Гілесен.</p>
      <p>Про це <a href="https://www.ukrinform.ua/rubric-world/2810448-u-niderlandah-dla-sluhanna-spravi-mh17-priznacili-uze-vsih-suddiv.html">«Укрінформу»</a> повідомили у суді Гааги.</p>
      <p>Колегія суддів тепер у повному складі й налічує трьох основних суддів, а також двох резервних.</p>
      <p>Вони потрібні для того, щоб замінити когось з основної трійки суддів, наприклад, у разі хвороби, аби розгляд справи тривав без перерв.</p>
      <p>Суд у справі збитого літака рейсу МН17 розпочнеться у Нідерландах 9 березня 2020 року. Головуватиме суддя Гендрік Стейнгаюс. Інші двоє суддів – Дагмар Костер і Гелен Керстенс-Фокенс. Резервний суддя - Даан Гласс.</p>
      <p>До слова, в ООН сподіваються, що <a href="https://glavcom.ua/news/oon-zaklikala-krajini-do-spivpraci-v-rozsliduvanni-tragediji-mh17-625109.html">всі держави-члени будуть співпрацювати щодо розслідування </a>трагедії збитого над Донбасом влітку 2014 року літака Малазійських авіаліній рейсу MH17.</p>
      <p>Державний секретар з європейських справ міністерства Європи і закордонних справ Франції Амелі Моншален заявила, що <a href="https://glavcom.ua/world/observe/franciya-vvazhaje-shcho-rada-jevropi-maje-robiti-bilshe-dlya-rozsliduvannya-katastrofi-mn17-629050.html">Рада Європи сприятиме притягненню до відповідальності причетних до збиття пасажирського літака рейсу МН17.</a></p>
      <p>До слова, в Україні <a href="https://glavcom.ua/news/zalizni-meteliki-v-ukrajini-znimayut-film-pro-katastrofu-mn17-620562.html">почалися зйомки фільму про катастрофу МН17</a>, який знімає українська команда на чолі з режисером Романом Любим коштом українського культурного фонду й уряду Канади.</p>
      <p>Нагадаємо, <a href="https://glavcom.ua/news/u-niderlandah-zayavili-pro-novih-svidkiv-u-spravi-pro-zbittya-mn17-610836.html">у Нідерландах заявили про нових свідків у справі про збиття МН17.</a></p>
      <p><a href="https://glavcom.ua/news/sogodni-pyata-richnicya-katastrofi-reysu-mh17-na-donbasi-610713.html">17 липня минуло 5 років з дня</a>, коли російські терористи збили над Донбасом пасажирський лайнер рейсу МН17, в результаті чого загинули 298 людей, 80 з яких - діти.</p>
      <p>У справі збитого малайзійського літака «Боїнг-777» рейсу MH17 <a href="https://glavcom.ua/news/sprava-mh17-genprokuratura-gotuje-novi-pidozri-rosiyskim-zlochincyam-610814.html">СБУ під керівництвом Генпрокуратури склала повідомлення про підозру</a> чотирьом особам - трьом громадянам Росії і одному українцю.</p>
      <p>Міжнародна слідча група (JIT) <a href="https://glavcom.ua/news/mizhnarodna-slidcha-grupa-nazvala-imena-chotiroh-pidozryuvanih-u-zbitti-mn17-603016.html">назвала імена перших підозрюваних в причетності до збиття літака рейсу МН17 в 2014 році.</a></p>
      <p>Команда розслідувачів Bellingcat <a href="https://glavcom.ua/news/bellingcat-nazvav-imena-shche-kilkoh-boyovikiv-prichetnih-do-zbittya-mn17-602994.html">опублікувала нову доповідь, яка містить імена реальних бойовиків</a>, які виявилися фігурантами прослуховувань СБУ та були причетними до транспортування російського «Бука» і збиття MH17.</p>
      <p>СБУ <a href="https://glavcom.ua/country/incidents/sbu-ogolocila-pidozri-trom-rosiyanam-i-ukrajincyu-yaki-zbili-mn17-603036.html">оголосила про підозру чотирьом фігурантам справи за фактом збиття літака «Боїнг 777» рейсу MH-17.</a></p>
      <related>
        <a href="https://glavcom.ua/news/zasnovnik-bellingcat-obicyaje-novi-rozsliduvannya-shchodo-mh17--636756.html"/>
        <a href="https://glavcom.ua/news/u-bellingcat-vidreaguvali-na-propagandistskiy-film-pro-mn17--634721.html"/>
        <a href="https://glavcom.ua/columns/msamus/chomu-rosiya-zvinuvachuje-ukrajinu-v-katastrofi-mn17-632410.html"/>
      </related>
    </article>
  </body>
</html>