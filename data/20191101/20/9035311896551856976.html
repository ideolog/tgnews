<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/adil-oksuz-davasinda-24-kisiye-beraat-karari-oksuz-nerede-15-temmuz-darbe-girisimi"/>
    <meta property="og:site_name" content="euronews"/>
    <meta property="article:published_time" content="2019-11-01T20:10:42+00:00"/>
    <meta property="og:title" content="'Adil Öksüz davası'nda 24 kişiye beraat, 2 sanığa 5'er ay hapis kararı"/>
    <meta property="og:description" content="15 Temmuz darbe girişimi sırasında Akıncı Üssü’nde yakalanan Adil Öksüz’ün serbest bırakılmasında sorumlulukları olduğu iddiasıyla yargılanan 28 kişi hakkında karar duruşması yapıldı. Ankara 23. Ağır Ceza Mahkemesi, 24 sanığın beraatine karar verdi"/>
  </head>
  <body>
    <article>
      <h1>'Adil Öksüz davası'nda 24 kişiye beraat, 2 sanığa 5'er ay hapis kararı</h1>
      <address><time datetime="2019-11-01T20:10:42+00:00">01 Nov 2019, 20:10</time> by <a rel="author">Euronews </a></address>
      <p>15 Temmuz darbe girişimi sırasında Akıncı Üssü’nde yakalanan Adil Öksüz’ün serbest bırakılmasında sorumlulukları olduğu iddiasıyla yargılanan 28 kişi hakkında karar duruşması yapıldı.</p>
      <p>Ankara 23. Ağır Ceza Mahkemesi’nde görülen davada hakim, eski Başbakanlık Müşaviri Ali İhsan Sarıkoca’nın bulunduğu 24 sanığın beraatine karar verdi.</p>
      <p>Dönemin Kışla Jandarma Komutanı Başçavuş Osman Gök ve astsubay Zeki Çınkır ise görevi kötüye kullanma suçundan 5'er ay hapis cezası aldı. Firari iki sanığın dosyası ise ayrıldı.</p>
      <p>Öksüz’ün kaçmasında kusurları bulunduğu gerekçesiyle 13’ü asker, 14’ü polis, 1’i Başbakanlık Müşaviri olmak üzere 28 kişi hakkında dava açılmıştı.</p>
      <ul>
        <li>
          <a href="https://tr.euronews.com/2019/07/15/ak-parti-ve-chp-vekillerinin-tartistig-tbmm-15-temmuz-ozel-oturumunda-kim-ne-dedi">AK Parti ve CHP vekillerinin tartıştığı TBMM 15 Temmuz özel oturumunda kim ne dedi?</a>
        </li>
        <li>
          <a href="https://tr.euronews.com/2019/07/12/15-temmuz-dan-sonra-turkiye-de-gerceklesen-5-koklu-yapisal-degisim">15 Temmuz’dan sonra Türkiye’de gerçekleşen 5 köklü yapısal değişim</a>
        </li>
      </ul>
      <h3>Adil Öksüz'e ne oldu?</h3>
      <p>16 Temmuz 2016’da Akıncı Üssü’nden çıktığı görüntüleri yayınlanan Öksüz, jandarma tarafından yakalandı. Ankara Batı Adliyesi’ne çıkarıldı. 18 Temmuz 2016’da sulh ceza hakimi tarafından serbest bırakıldı. Olayın basında çıkması üzerine hakkında yeniden yakalama kararı verilen Öksüz, o günden beri kayıplara karışmış durumda.</p>
    </article>
  </body>
</html>