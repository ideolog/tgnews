<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902006/na-maanden-afwezigheid-kan-kv-mechelen-weer-rekenen-op-sterkhouder-engvall.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T20:44:00+00:00"/>
    <meta property="og:title" content="Na maanden afwezigheid kan KV Mechelen weer rekenen op sterkhouder Engvall"/>
    <meta property="og:description" content="KV Mechelen mag zondagavond in eigen huis Charleroi ontvangen. Beide ploegen staan in de top zes en kunnen bij winst dus een bijzonder goede zaak doen. In die partij kan KV Mechelen weer rekenen op Gustav Engvall."/>
  </head>
  <body>
    <article>
      <h1>Na maanden afwezigheid kan KV Mechelen weer rekenen op sterkhouder Engvall</h1>
      <address>
        <time datetime="2019-11-01T20:44:00+00:00">01 Nov 2019, 20:44</time>
      </address>
      <p>
        <b>KV Mechelen mag zondagavond in eigen huis Charleroi ontvangen. Beide ploegen staan in de top zes en kunnen bij winst dus een bijzonder goede zaak doen. In die partij kan KV Mechelen weer rekenen op Gustav Engvall.</b>
      </p>
      <p>De Zweedse sterkhouder van KV Mechelen lag al een tijdje in de lappenmand. Engvall blesseerde zich tijdens de tweede speeldag in de partij tegen KRC Genk. De aanvaller lag daardoor drie maanden buiten strijd, maar is nu weer klaar om te voetballen. Dat meldt <i>Het Nieuwsblad</i>.</p>
      <p>Goed nieuws voor Wouter Vrancken en KV Mechelen, dat zo weer kan rekenen op een sterkhouder. Engvall was vorig seizoen nog goed voor tien doelpunten en zeven assists bij KV Mechelen. Ook in het seizoensbegin kon hij overtuigen, met twee doelpunten en twee assists in amper twee wedstrijden.</p>
      <p>KV Mechelen staat na dertien speeldagen op een derde plek in de stand. Het wist 23 punten te sprokkelen. Charleroi staat op een zesde plek met 21 punten uit twaalf wedstrijden.</p>
    </article>
  </body>
</html>