<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/google-fitbit-i-2-1-milyar-dolara-satin-ald-xiaomi-ye-akilli-saat-sektorunde-rakip-oldu"/>
    <meta property="og:site_name" content="euronews"/>
    <meta property="article:published_time" content="2019-11-01T20:13:24+00:00"/>
    <meta property="og:title" content="Google Fitbit'i 2,1 milyar dolara satın aldı; Xiaomi'ye rakip oldu"/>
    <meta property="og:description" content="Amerikan teknoloji devi Google, giyilebilir egzersiz ekipmanları ve akıllı saat üreticisi Fitbit'i 2,1 milyar dolar bedelle satın almak için anlaşmaya vardığını açıkladı."/>
  </head>
  <body>
    <article>
      <h1>Google Fitbit'i 2,1 milyar dolara satın aldı; Xiaomi'ye rakip oldu</h1>
      <address><time datetime="2019-11-01T20:13:24+00:00">01 Nov 2019, 20:13</time> by <a rel="author">Yalcin Ademoglu</a></address>
      <p>Amerikan teknoloji devi Google, giyilebilir egzersiz ekipmanları ve akıllı saat üreticisi Fitbit'i 2,1 milyar dolar bedelle satın almak için anlaşmaya vardığını açıkladı.</p>
      <p>Google'ın Cihazlar ve Hizmetlerden Sorumlu Başkan Yardımcısı Rick Osterloh'un duyurduğu anlaşmayla Fitbit, Google çatısı altına girdi. Müstakil bir şirket olarak faaliyetini sürdürecek şirketin adında bir değişikliğe gidilmemesi kararlaştırıldı. Sene başında 40 milyon dolara Fossil'i de bünyesine katan Google böylece Xiaomi ve Apple Watch'a karşı akıllı saat piyasasında elini daha da güçlendirmiş oldu.</p>
      <figure>
        <iframe data-src="https://twitter.com/euronewses/status/1190253263142047744" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Xiaomi'ye rakip geliyor</h3>
      <p>Google, daha önce "Wear OS" adını verdiği işletim sistemi ve uygulamalarla, giyilebilir cihazlar alanına adım atmıştı. Bu sistem her ne kadar birçok saat tarafından kullanılsa da teknoloji devi akıllı saat piyasasına fiziksel bir ürünle henüz girmemişti. Fitbit'in alımı ile bu durumu değiştirmeyi hedefleyen şirket ayrıca bu alanın lideri Çinli teknoloji devi Xiaomi'nin ciddi bir rakibi haline geldi.</p>
      <p>Zira kalp atış hızı, gün içinde atılan adım, uyku kalitesi gibi kişisel sağlık ve etkinlik bilgilerini dijital olarak izlemeyi sağlayan giyilebilir cihazlar üreten Fitbit, bugüne kadar 100 milyondan fazla cihaz satışına imza attı. Fitbit'in halen dünya genelinde 28 milyon aktif kullanıcısı bulunuyor.</p>
      <p>Pazarda lider pozisyondaki Xiaomi giyilebilir cihazlar piyasasının yüzde 17'sini elinde bulunduruyor. Çinli şirketi Amerikalı Apple takip ederken Fitbit yüzde 10'luk payıyla sektörün en önemli üçüncü şirketi durumunda.</p>
      <ul>
        <li>
          <a href="https://tr.euronews.com/2019/09/13/22-yil-once-kaybolan-adamin-kemikleri-google-earth-sayesinde-bulundu">ABD'de 22 yıl önce kaybolan adamın kemikleri Google Earth sayesinde bulundu</a>
        </li>
        <li>
          <a href="https://tr.euronews.com/2019/09/12/googlein-fransada-vergi-barisinin-faturas-1-milyar-euro">Google'ın Fransa'da vergi barışının faturası: 1 milyar euro</a>
        </li>
        <li>
          <a href="https://tr.euronews.com/2019/09/24/google-davay-kazand-internet-aramalarindaki-unutulma-hakk-avrupa-disinda-gecerli-olmayacak">Google davayı kazandı: İnternet aramalarındaki “unutulma hakkı” Avrupa dışında geçerli olmayacak</a>
        </li>
      </ul>
      <p>Ek kaynaklar<b> • Anadolu Ajansı, Reuters</b></p>
    </article>
  </body>
</html>