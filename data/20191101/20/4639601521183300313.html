<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/world/syria-o-erntogan-anazita-xorigous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T20:28:19+00:00"/>
    <meta property="og:title" content="Συρία: Ο Ερντογάν αναζητά χορηγούς"/>
    <meta property="og:description" content="Για την ανοικοδόμηση της περιοχής μεταξύ Ρεσουλάιν και Ταλ Αμπιάντ"/>
  </head>
  <body>
    <article>
      <h1>Συρία: Ο Ερντογάν αναζητά χορηγούς</h1>
      <h2>Για την ανοικοδόμηση της περιοχής μεταξύ Ρεσουλάιν και Ταλ Αμπιάντ</h2>
      <address><time datetime="2019-11-01T20:28:19+00:00">01 Nov 2019, 20:28</time> by <a rel="author">ΤοΒΗΜΑ Team</a></address>
      <p>Κατά τη συνάντησή του με τον γ.γ. των Ηνωμένων Εθνών ο κ. Ερντογάν έθεσε το αίτημα της Άγκυρας να συγκληθεί διεθνής διάσκεψη χορηγών για την εξασφάλιση των οικονομικών πόρων που είναι απαραίτητοι για την ανοικοδόμηση της περιοχής μεταξύ Ρεσουλάιν και Ταλ Αμπιάντ, με απώτερο στόχο να τοποθετηθούν εκεί πρόσφυγες από την Συρία. Ο κ. Ερντογαν σε χθεσινοβραδινή του ομιλία είχε πει ότι «αν δεν βρούμε ανταπόκριση θα το κάνουμε μόνοι μας». Στην ίδια ομιλία ο πρόεδρος της Τουρκίας έβαλε κατά της διεθνούς κοινότητας και της ΕΕ για το προσφυγικό.</p>
      <p>Σήμερα πραγματοποιήθηκε με συνδρομή μη επανδρωμένου αεροσκάφους και τεθωρακισμένων η πρώτη κοινή περιπολία Ρώσων και Τούρκων στρατιωτών στην ζώνη ασφαλείας μεταξύ των πόλεων Ρεσουλάιν και Καμισλί, ξεκινώντας από την περιοχή Ντερμπεσίγιε. Χθες ο τουρκικός στρατός παρέδωσε στις ρωσικές δυνάμεις στρατιώτες του Ασάντ, τους οποίους είχε συλάβει ως μέλη της οργάνωσης ΥPG.</p>
      <p>
        <a href="https://www.in.gr/2019/11/01/greece/prosfygiko-apokalyptiko-reportaz-tou-bbc-stous-prosfygikous-kataylismous-tou-aigaiou/">Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου</a>
      </p>
      <h3>Στις πετρελαιοπηγές οι Αμερικανοί</h3>
      <p>Ιδιαίτερο ενδιαφέρον παρουσιάζει η εμφάνιση περίπολου αμερικανικών δυνάμεων στις πετρελαιοπηγές στα σύνορα Συρίας-Ιράκ-Τουρκίας και εντός της ζώνης των τριάντα χιλιομέτρων, στην ίδια περιοχή όπου μια μέρα πριν περιπολούσαν ρωσικά τεθωρακισμενα της στρατονομίας. Επίσης οι ΗΠΑ ανέπτυξαν δυνάμεις νότια του Κομπάνι, στο όριο των 30 χιλιομέτρων, σε βάση που είχαν εγκαταλείψει μετά την πρόσφατη συμφωνία με την Τουρκία. Αυτές οι εξελίξεις φέρνουν σε άμεση επαφή ρωσικές και αμερικανικές δυνάμεις και δειχνουν ότι ουσιαστικά ο Τραμπ δεν έχει παραιτηθεί από τα πετρελαϊκα κοιτάσματα στην Συρία.</p>
      <p>Ανδρέας Ρομπόπουλος, Κωνσταντινούπολη</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/01/world/mosxa-katigorei-tis-ipa-gia-lathremporio-petrelaiou/"/>
        <a href="https://www.tovima.gr/2019/11/01/world/to-moiraio-lathos-tou-al-mpagkntanti-pou-odigise-stin-eksontosi-tou/"/>
        <a href="https://www.tovima.gr/2019/10/31/world/asant-den-peithetai-pos-o-mpagkntanti-einai-nekros/"/>
        <a href="https://www.tovima.gr/2019/10/31/world/tourkia-rosia-syzitiseis-gia-paradosi-syron-aixmaloton-stratioton/"/>
        <a href="https://www.tovima.gr/2019/10/31/world/akar-tipota-den-teleiose-sti-syria-ana-pasa-stigmi-etoimes-oi-enoples-dynameis/"/>
        <a href="https://www.tovima.gr/2019/10/31/world/syria-okto-nekroi-sto-afrin-apo-ekriksi-pagideymenou-aytokinitou/"/>
        <a href="https://www.tovima.gr/2019/10/31/world/oxi-ton-kourdon-stin-protasi-asant-gia-entaksi-tous-ston-syriako-strato/"/>
      </related>
    </article>
  </body>
</html>