<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943761"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T20:58:23+00:00"/>
    <meta property="og:title" content="భారత్, జర్మనీల మధ్య 20 కీలక ఒప్పందాలు.."/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>భారత్, జర్మనీల మధ్య 20 కీలక ఒప్పందాలు..</h1>
      <address>
        <time datetime="2019-11-01T20:58:23+00:00">01 Nov 2019, 20:58</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>న్యూఢిల్లీ:</b> భారత్, జర్మనీల మధ్య శుక్రవారం 20 కీలక ఒప్పందాలపై సంతకాలు జరిగాయి. భారత్‌లో పర్యటిస్తున్న జర్మనీ చాన్సిలర్ ఏంజెలా మెర్కెల్, ప్రధాని నరేంద్ర మోదీ మధ్య జరిగిన ద్వైపాక్షిక చర్చల అనంతరం ఇరు దేశాల మధ్య ఈ ఒప్పందాలు కుదిరాయి. ఉమ్మడి సంకల్ప ప్రకటన (జేడీఐ) కింద చేసుకున్న ఈ ఒప్పందాలతో... కృత్రిమ మేథస్సు (ఏఐ), విద్య, వ్యవసాయం, తీరప్రాంత సాంకేతికత సహా పలు రంగాల్లో   ఇరు దేశాలు పరస్పరం సహకరించు కోనున్నట్టు విదేశాంగ శాఖ ఓ ప్రకటనలో పేర్కొంది. కాగా జేడీఐ కింద కుదిరిన మిగతా ఒప్పందాల్లో పౌర విమానయాన రంగంలో సహకారం, అంతర్జాతీయ స్మార్ట్ నగరాల నెట్‌వర్క్ పరిథిలో సహకారం, నైపుణ్యాభివృద్ధి, వృత్తి విద్య, శిక్షణా రంగాల్లో సహకారం వంటివి ఉన్నాయి.</p>
      <p> సాంకేతిక, వైజ్ఞానిక పరిశోధనల్లో సహకారం, ఆయుర్వేదం, యోగా, ధ్యానం తదితర విద్యల కోసం కలిసి పనిచేయడం, ఉన్నత విద్యలో ఇండో-జర్మన్ సహకారాన్ని విస్తృతం చేసేందుకు ఉన్నత విద్యారంగంలో సహకరించుకోవడం తదితర ఎంవోయూలు కూడా ఇరుదేశాల మధ్య కుదిరాయి. వ్యవసాయ రంగంలో సాంకేతకత, శిక్షణలో సహకారం కోసం జాతీయ వ్యవసాయ విస్తరణ ప్రాధికార సంస్థ, నియాన్‌బర్గ్‌లోని జర్మనీ వ్యవసాయం విద్యాసంస్థల మధ్య ఒప్పందం కుదిరింది. సీమెన్స్ లిమిటెడ్ ఇండియా, ఎంఎస్‌డీఈ, జర్మనీ ఆర్ధిక సహకార శాఖ, నైపుణ్యాభివృద్ధి తదితర అంశాల్లో కూడా ఒప్పందాలు జరిగాయి. నేషనల్ మ్యూజియం, నేషనల్ మోడరల్ ఆర్ట్ గ్యాలరీ, కోల్‌కతాలోని ఇండియన్ మ్యూజియం, పర్షియన్ కల్చర్ హెరిటేజ్ ఫౌండేషన్, షిఫ్టంగ్ హంబోల్ట్ ఫోరంల మధ్య సహకారం కోసం ఇరు దేశాలు పచ్చ జెండా ఊపాయి. వీటితో పాటు ఆలిండియా ఫుట్ బాల్ ఫెడరేషన్ (ఏఐఎఫ్ఎఫ్), డ్యూచర్ ఫస్బాల్-బండ్ ఈవీ (డీఎఫ్‌బీ) మధ్య కూడా అవగాహన ఒప్పందాలపై సంతకాలు జరిగాయి.</p>
    </article>
  </body>
</html>