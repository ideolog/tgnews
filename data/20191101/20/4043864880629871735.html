<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230773/"/>
    <meta property="og:site_name" content="Українська правда"/>
    <meta property="article:published_time" content="2019-11-01T20:41:31+00:00"/>
    <meta property="og:title" content="Через смерть підлітка відсторонили керівника поліції Прилук"/>
    <meta property="og:description" content="Розслідуванням смерті 14-річного хлопця, знайденого на залізничній колії у Прилуках, займатиметься Головне слідче управління Національної поліції."/>
  </head>
  <body>
    <article>
      <h1>Через смерть підлітка відсторонили керівника поліції Прилук</h1>
      <address>
        <time datetime="2019-11-01T20:41:31+00:00">01 Nov 2019, 20:41</time>
      </address>
      <p>Розслідуванням смерті 14-річного хлопця, знайденого на залізничній колії у Прилуках, займатиметься Головне слідче управління Національної поліції.</p>
      <p><b>Джерело:</b> <a href="https://www.npu.gov.ua/news/Informacziya/rozsliduvannyam-smerti-pidlitka-znajdenogo-na-zaliznichnix-koliyax-u-prilukax-zajmatimetsya-golovne-slidche-upravlinnya-naczpolicziji-Igor-klimenko/">Нацполіція</a></p>
      <p><b>Пряма мова</b> голови Нацполіції Ігоря Клименка: "Завтра усі матеріали кримінального провадження будуть передані до Головного слідчого управління".</p>
      <p><b>Деталі:</b> Керівника поліції Прилук відсторонили від виконання службових обов’язків.</p>
      <p>1 листопада у поліції також повідомили, що тіло загиблого направили до Чернігівського обласного бюро судово-медичної експертизи.</p>
      <p>
        <b>Передісторія:</b>
      </p>
      <ul>
        <li>29 жовтня у Прилуках Чернігівської області на залізничній колії знайшли тіло 14-річного Дениса Чаленка.</li>
        <li>Поліція розглядала версію, за якою школяра збив дизель-потяг сполученням "Ніжин-Гребінка".</li>
        <li>Слідчі розпочали <a href="https://www.npu.gov.ua/news/novini-z-regioniv-ta-in-sajtiv/rozsliduvannya-smerti-pidlitka-u-prilukax-perebuvaje-na-kontroli-u-kerivnicztva-policziji-oblasti/">кримінальне провадження</a> за ч.3 ст.276 Кримінального кодексу (порушення експлуатації залізничного транспорту, що спричинило загибель людей).</li>
        <li>Батько загиблого з висновком поліції не погодився. На його думку, сина вбили й поклали на колії.</li>
        <li>31 жовтня під відділом поліції в Прилуках <a href="https://cn.suspilne.media/news/45142">палили шини</a> з вимогою розслідувати смерть школяра.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230751/"/>
        <a href="https://www.pravda.com.ua/news/2019/11/1/7230731/"/>
        <a href="https://www.pravda.com.ua/news/2019/10/31/7230580/"/>
      </related>
    </article>
  </body>
</html>