<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/mzs_vyklykalo_posla_frantsii_cherez_slova_makrona_pro_ukraintsiv_1681921"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T20:26:00+00:00"/>
    <meta property="og:title" content="МЗС викликало посла Франції через слова Макрона про українців"/>
    <meta property="og:description" content="Міністерство закордонних справ України викликало посла Франції для надання роз'яснень через слова президента Франції Емманюеля Макрона про українців."/>
  </head>
  <body>
    <article>
      <h1>МЗС викликало посла Франції через слова Макрона про українців</h1>
      <address>
        <time datetime="2019-11-01T20:26:00+00:00">01 Nov 2019, 20:26</time>
      </address>
      <p>
        <b>Міністерство закордонних справ України викликало посла Франції для надання роз'яснень через слова президента Франції Емманюеля Макрона про українців.</b>
      </p>
      <p>Про це повідомила речниця МЗС Катерина Зеленко в коментарі <a href="https://www.unn.com.ua/ru/news/1833473-u-mzs-viklikali-posla-frantsiyi-cherez-slova-makrona-pro-nelegalni-ukrayinski-bandi">УНН</a>. </p>
      <p>"У зв'язку з появою повідомлень у ЗМІ про слова, які приписуються президенту Франції Е. Макрону, у МЗС був запрошений посол Франції в Україні для надання роз'яснень. Посол Франції зазначив, що претензій до громадян України, які подорожують Францією, у французької сторони немає. Отже, слова Е. Макрона, що стосуються проблематики міграції та законного працевлаштування, були висмикнуті з контексту", – йдеться у коментарі прессекретаря. </p>
      <p>В українському відомстві підкреслили, що сторони підтвердили, що між країнами існує повне розуміння і співпраця в реалізації домовленностей про пересування громадян обох держав. </p>
      <p>Як стало відомо, президент Франції Еммануель Макрон дав інтерв'ю правому журналу Valeurs Actuelles, чим викликав критику на свою адресу. В інтерв'ю він, зокрема, сказав, що усіма силами хоче боротися проти паралельних суспільств та нелегальної імміграції у Франції, згадавши при цьому й українців.</p>
      <p>"Я віддаю перевагу легальним іммігрантам з Гвінеї чи Кот-д'Івуар (...) замість нелегальних українських чи болгарських банд", – сказав французький лідер.</p>
      <related>
        <h4>читайте також</h4>
        <a href="https://zik.ua/news/2019/11/01/posol_frantsii_nadav_rozyasnennya_mzs_zayavy_makrona_shchodo_ukrainskyh_band_1682005"/>
        <a href="https://zik.ua/news/2019/11/01/mzs_ukrainy_vyklykalo_posla_chehii_cherez_vizyt_prokremlivskoi_organizatsii_1681749"/>
        <a href="https://zik.ua/news/2019/10/25/u_frantsii_vidkryly_nove_pochesne_konsulstvo_ukrainy_1676275"/>
        <a href="https://zik.ua/news/2019/10/10/u_frantsii_prodovzhyly_poshuky_znyklyh_moryakivukraintsiv__zelenskyy_1665451"/>
      </related>
    </article>
  </body>
</html>