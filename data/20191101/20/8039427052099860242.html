<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943759"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T20:51:30+00:00"/>
    <meta property="og:title" content="జియో ఎఫెక్ట్.. వాయిస్ కాల్స్‌పై బీఎస్ఎన్ఎల్ క్యాష్‌బ్యాక్ ఆఫర్"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>జియో ఎఫెక్ట్.. వాయిస్ కాల్స్‌పై బీఎస్ఎన్ఎల్ క్యాష్‌బ్యాక్ ఆఫర్</h1>
      <address>
        <time datetime="2019-11-01T20:51:30+00:00">01 Nov 2019, 20:51</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>న్యూఢిల్లీ</b>: ప్రభుత్వ రంగ టెలికం సంస్థ బీఎస్ఎన్ఎల్ 6 పైసల క్యాష్‌బ్యాక్ ఆఫర్‌ను ప్రకటించింది. రిలయన్స్ జియో నుంచి ఎదురవుతున్న పోటీని తట్టుకునేందుకు ఈ ఆఫర్‌ను తీసుకొచ్చింది. ఐదు నిమిషాలు, అంతకంటే ఎక్కువసేపు మాట్లాడిన వారికి ఈ క్యాష్‌బ్యాక్ ఆఫర్ వర్తిస్తుంది. బీఎస్ఎన్ఎల్ వైర్‌లైన్, బ్రాడ్‌బ్యాండ్, బీఎస్ఎన్ఎల్ ఎఫ్‌టీటీహెచ్ ఖాతాదారులకు ఈ ఆఫర్ అందుబాటులో ఉన్నట్టు కంపెనీ పేర్కొంది. ఐదు నిమిషాల కంటే ఎక్కువ సేపు మాట్లాడే ప్రతీ కాల్‌కు క్యాష్‌బ్యాక్ రూపంలో ఆరు పైసలు వెనక్కి రానుంది. ఈ ఆఫర్ వల్ల వైర్‌లైన్, భారత్ ఫైబర్ సెగ్మెంట్‌లో ఖాతాదారుల సంఖ్య పెరుగుతుందని బీఎస్ఎన్ఎల్ భావిస్తోంది. ఇతర నెట్‌వర్క్‌లకు చేసే వాయిస్ కాల్స్‌కు జియో నిమిషానికి ఆరు పైసల చొప్పు వసూలు చేస్తోందని, కానీ తాము ఐదు నిమిషాలు దాటే ప్రతీ కాల్‌కు 6 పైసలు వెనక్కి ఇస్తామని బీఎస్ఎన్ఎల్ తెలిపింది.</p>
    </article>
  </body>
</html>