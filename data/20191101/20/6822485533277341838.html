<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810114.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T20:35:00+00:00"/>
    <meta property="og:title" content="گاف جدید ترامپ؛ تصویر سگ یابنده البغدادی جعلی از آب درآمد +عکس"/>
    <meta property="og:description" content="به گزارش باشگاه خبرنگاران به نقل از پایگاه اینترنتی روزنامه گاردین، دونالد ترامپ، رئیس جمهور آمریکا با انتشار یک تصویر جعلی در حساب توئیتر خود از اعطای مدال افتخار به سگی که ادعا می‌شود در عملیات دستگیری و کشتن ابوبکر البغدادی، سرکرده داعش نقش داشته است، بار دیگر سوژه رسانه‌های جمعی شد."/>
  </head>
  <body>
    <article>
      <h1>گاف جدید ترامپ؛ تصویر سگ یابنده البغدادی جعلی از آب درآمد +عکس</h1>
      <address>
        <time datetime="2019-11-01T20:35:00+00:00">01 Nov 2019, 20:35</time>
      </address>
      <p>دونالد ترامپ با انتشار یک تصویر ویرایش شده در حساب کاربری خود در توئیتر مجدداً سوژه رسانه‌ها شد.</p>
      <p>به گزارش باشگاه خبرنگاران به نقل از پایگاه اینترنتی روزنامه گاردین، دونالد ترامپ، رئیس جمهور آمریکا با انتشار یک تصویر جعلی در حساب توئیتر خود از اعطای مدال افتخار به سگی که ادعا می‌شود در عملیات دستگیری و کشتن ابوبکر البغدادی، سرکرده داعش نقش داشته است، بار دیگر سوژه رسانه‌های جمعی شد.</p>
      <p>این تصویر که ظاهرا توسط دیلی وایر، یک سایت محافظه کار طراحی شده است نسخه ویرایش شده از عکس واقعی ترامپ در سال ۲۰۱۷، در حال اعطای مدال افتخار به «جیمز مک کلوگان» یک پزشک بازنشسته ارتش آمریکا که در جنگ ویتنام جان ۱۰ تن را نجات داد، است.</p>
      <p>در تصویری که ترامپ در توئیتر خود منتشر کرده است سر «مک کلوگان» با سر سگی که گفته می‌شود «کونان» نام دارد و زبانش بیرون از دهانش است، جابجا شده است. </p>
      <figure>
        <img src="https://www.fardanews.com/files/fa/news/1398/8/9/1203291_502.jpg"/>
      </figure>
      <p>مدال افتخار معتبرترین نشان نظامی است که به خاطر اقدامات خارق العاده و ارزنده به سربازان ارتش آمریکا اعطا می‌شود.</p>
      <p>هنگامی که خبرنگار نیویورک تایمز این تصویر را به مک کلوگان نشان داد، به شدت خندید و گفت: سگ‌های نظامی بسیار شجاع هستند.</p>
      <p>این نخستین سگی نیست که ترامپ آن را معروف کرده است روز سه شنبه، ترامپ یک عکس از سگی که در جریان حمله ادعایی به محل اختفای البغدادی مجروح شده بود را منتشر کرد. مارک اسپر، وزیر دفاع آمریکا گفت که این سگ خدمات فوق‌العاده‌ای ارائه کرده است.</p>
    </article>
  </body>
</html>