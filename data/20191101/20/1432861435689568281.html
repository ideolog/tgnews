<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/guardiola-za-talant-na-siti-toj-postavi-novi-standarti-za-mladite--1390942.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T20:35:00+00:00"/>
    <meta property="og:title" content="Гуардиола за талант на Сити: Той постави нови стандарти за младите"/>
    <meta property="og:description" content="Мениджърът на Манчестър Сити Пеп Гуардиола заяви, че испанският тийнейджър Ерик Гарсия е близо до това да се конкурира за титулярно място в първия отбор, след като изигра великолепен двубой срещу Саутхемптън в турнира Карабао Къп през седмицата Попадения на Серхио Агуеро и Николас Отаменди помогнаха на „гражданите“ да спечелят с 3:1 във вторник вечер, но привържениците на домакините видяха и на какво е способно бъдещето на „Етихад“"/>
  </head>
  <body>
    <article>
      <h1>Гуардиола за талант на Сити: Той постави нови стандарти за младите</h1>
      <address><time datetime="2019-11-01T20:35:00+00:00">01 Nov 2019, 20:35</time> by <a rel="author">Sportlive.bg</a></address>
      <p>Мениджърът на <a href="https://www.sportlive.bg/tags/2043"><b>Манчестър Сити</b></a> Пеп Гуардиола заяви, че испанският тийнейджър Ерик Гарсия е близо до това да се конкурира за титулярно място в първия отбор, след като изигра великолепен двубой срещу Саутхемптън в турнира Карабао Къп през седмицата.</p>
      <p>Попадения на Серхио Агуеро и Николас Отаменди помогнаха на „гражданите“ да спечелят с 3:1 във вторник вечер, но привържениците на домакините видяха и на какво е способно бъдещето на „Етихад“. При наличните проблеми с контузии в защита, продуктът от академията на Барселона Гарсия показа отлично хладнокръвие с топка в крака. Запитан относно това кои от младоците на Сити са достатъчно добри, за да окажат вляние във <a href="https://www.sportlive.bg/worldfootball/england"><b>Висшата лига</b></a>, Гуардиола сподели: „В момента, Фил Фодън. Ерик Гарсия е близо, защото всеки път той играе на много високо ниво. Той не прави грешки. Останалите млади играчи се нуждаят непрекъснато от работа". </p>
      <p>Гарсия изигра третия си мач за клуба, докато местният продукт на школата Томи Дойл дебютира в центъра на полузащитата до Бернардо Силва и Фодън. Дойл продължи семейната традиция, след като последва дядовците си Глин Пардьо и Майк Дойл – съотборници в тима на Сити, който спечели титлата на Първа Дивизия през 1968, ФА Къп през 1969 и Купата на лигата през 1970. "Разбира се, че е важно да имаш връзка с местните играчи; с нашите фенове и хора, които са родени тук. Но това се случва заради качеството на футболистите, не защото щом си роден тук, трябва непременно да играеш за Манчестър Сити или Манчестър Юнайтед. Той е все още на 18 и засега мястото му е при резервния тим, да играе възможно най-много там и да бъде готов за своя шанс подобно на последния мач“, завърши испанският специалист.</p>
      <p>
        <i>
          <b>
            <i>
              <a href="https://www.sportlive.bg/worldfootball/england/Guardiola-e-v-konflikt-s-edna-ot-zvezdite-na-Manchestyr-Siti-1382906.html">А с коя от звездите си Гуардиола е в конфликт вижте в този материал.</a>
            </i>
          </b>
        </i>
      </p>
      <related>
        <h4>Още по темата</h4>
        <a href="https://www.sportlive.bg/timeout/remember/Guardiola-za-pyrvata-si-sreshta-s-Mesi-Togava-osyznah-che-s-nego-shte-spechelim-vsichko-1390340.html"/>
        <a href="https://www.sportlive.bg/worldfootball/spain/Guardiola-e-siguren-che-Shavi-shte-poeme-Barselona-1390039.html"/>
        <a href="https://www.sportlive.bg/worldfootball/spain/Guardiola-Dobri-trenxori-ne-sa-spechelili-nishto-zashtoto-ne-sa-imali-Mesi-1389968.html"/>
        <a href="https://www.sportlive.bg/worldfootball/england/Guardiola-prizna-Ne-sme-gotovi-da-spechelim-Shampionska-liga-1386963.html"/>
      </related>
    </article>
  </body>
</html>