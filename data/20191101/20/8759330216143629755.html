<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902000/denkt-coucke-aan-verkoop-anderlecht-verschueren-weerlegt-geruchten.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T20:00:00+00:00"/>
    <meta property="og:title" content="Denkt Coucke aan verkoop Anderlecht? Verschueren weerlegt geruchten"/>
    <meta property="og:description" content="Een ambitieuze Marc Coucke nam twee jaar geleden RSC Anderlecht over. De zakenman wilde van Anderlecht weer de topclub van weleer maken, maar dat is vooralsnog niet gelukt. Inmiddels gaan er al geruchten rond over een mogelijke verkoop. Dat verrast Michael Verschueren."/>
  </head>
  <body>
    <article>
      <h1>Denkt Coucke aan verkoop Anderlecht? Verschueren weerlegt geruchten</h1>
      <address>
        <time datetime="2019-11-01T20:00:00+00:00">01 Nov 2019, 20:00</time>
      </address>
      <p>
        <b>Een ambitieuze Marc Coucke nam twee jaar geleden RSC Anderlecht over. De zakenman wilde van Anderlecht weer de topclub van weleer maken, maar dat is vooralsnog niet gelukt. Inmiddels gaan er al geruchten rond over een mogelijke verkoop. Dat verrast Michael Verschueren.</b>
      </p>
      <p>De sportief manager van Anderlecht heeft naar eigen zeggen geen weet van een mogelijke verkoop. "Ik heb Marc Coucke nog nooit horen zeggen dat hij aandelen zou verkopen", klinkt het in<i> Goeiedag Magazine.</i></p>
      <p>"Er is trouwens een meldingsplicht, dus ik zou dat snel weten. Neen, Marc is mee in een lange termijn project gestapt en ik zie hem niet zo gauw opgeven", vertelt Verschueren.</p>
      <p>Coucke was in het begin van zijn periode bij Anderlecht nog bijzonder actief op social media. Nu is de zakenman echter bijzonder stil. "Marc blijft zich achter de schermen inzetten. Maar hij is natuurlijk niet tevreden met het huidige klassement van Anderlecht. Hij zoekt constructief mee aan oplossingen", besluit Verschueren.</p>
    </article>
  </body>
</html>