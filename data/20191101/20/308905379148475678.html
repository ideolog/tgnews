<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/top-5-netflix-originals-die-je-in-november-kunt-checken-32992"/>
    <meta property="og:site_name" content="Apparata"/>
    <meta property="article:published_time" content="2019-11-01T20:02:00+00:00"/>
    <meta property="og:title" content="Top 5 Netflix Originals die je in november kunt checken"/>
    <meta property="og:description" content="Netflix krijgt er in november een heel aantal toffe Originals bij. Dit zijn de 5 tofste."/>
  </head>
  <body>
    <article>
      <h1>Top 5 Netflix Originals die je in november kunt checken</h1>
      <h2>Netflix krijgt er in november een heel aantal toffe Originals bij. Dit zijn de 5 tofste.</h2>
      <address><time datetime="2019-11-01T20:02:00+00:00">01 Nov 2019, 20:02</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>November wordt een stevige maand voor streamingplatform Netflix. <a href="https://www.apparata.nl/nieuws/deze-films-en-series-kijk-je-in-november-op-netflix-2-32930">In dit artikel</a> check je alle content die naar het platform komt maar wees bereid om uren aan trailers te checken, want het is bijzonder veel wat in één maand wordt toegevoegd. Om je wat ademruimte te geven zetten we de vijf tofste Originals die het miljardenbedrijf deze maand uitbrengt voor je op een rijtje.</p>
      <p><b>1. The Crown seizoen 3 (17 november) – 8,7 IMDB</b><br/>The Crown is een van de duurste series van Netflix en dat zie je aan iedere shot in dit historische drama. Het leven van monarch Queen Elizabeth II wordt tot in detail over een grote tijdsperiode getoond en het acteerwerk, de sets en het (grotendeels) waargebeurde verhaal zijn niet alleen interessanter dan je zou denken, het is een waar genot om te kijken.</p>
      <p><b>2. The Irishman (27 november) – 8,5 IMDB, 94 Meta</b><br/>The Irishman is de laatste tijd vooral in het nieuws vanwege de controverse van het project. Ja, Robert DeNiro, Al Pacino en Joe Pesci zijn een paar van de gigantische namen in dit door Martin Scorcese (Goodfellas, Wolf of Wall Street) geregisseerde gangster epos. Maar Netflix laat de film <a href="https://www.apparata.nl/nieuws/netflix-ruzie-bioscoop-32696">eerst in bioscopen draaien</a> om zo mee te mogen doen met de Oscars. Maar ga er maar vanuit dat het potentiële pareltje een kanshebber is… 94 Metascore!</p>
      <p><b>3. The End of the F***ing World seizoen 2 (5 november)- 8,1 IMDB</b><br/>Het eerste seizoen van The End of the F***ing World was een keiharde verrassing. De bijzondere serie over een tweetal tieners met absurde fascinaties en karakters wist glashard te overtuigen en het tweede seizoen zal moeten dealen met de rotzooi die het duo in het eerste seizoen heeft gemaakt.</p>
      <p><b>4. 2001: A Space Odyssey (1 november) – 8,3 IMDB, 82 Meta</b><br/>Stanley Kubrick’s meesterwerk is natuurlijk al een halve eeuw oud, maar nog steeds een ware traktatie om naar te kijken. Trager dan een schildpad, trippy’er dan een stoner aan de LSD en filosofischer dan diezelfde stoner. Desalniettemin een film die tot op de dag van vandaag mee kan draaien als meesterwerk en dat doet op een geheel eigen wijze. En dat voordat CGI überhaupt bestond!</p>
      <p><b>5. You Were Never Really Here (5 november) – 6,8 IMDB, 84 Meta</b><br/>De laatste in deze lijst is een onbekend pareltje met Joaquin Phoenix in de hoofdrol. De acteur die nu geroemd wordt om zijn rol als Joker in de gelijknamige recente film speelde in 2017 al de sterren van de hemel in deze duistere thriller over een veteraan die vigilante wordt en vermiste meisjes opzoekt. Wat hij met de ontvoerders doet is gruwelijk en ook deze film krijgt dat verdient dat bijvoeglijk naamwoord.</p>
      <p>Foto @ MGM</p>
      <p>Lees ook: <a href="https://www.apparata.nl/nieuws/top-10-de-beste-halloween-horrorfilms-op-netflix-32887">Top 10: De beste Halloween horrorfilms op Netflix</a></p>
    </article>
  </body>
</html>