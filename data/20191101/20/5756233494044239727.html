<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619280/%D9%BE%DB%8C%DA%A9%D8%B1-%D9%85%D8%B8%D8%A7%D9%87%D8%B1-%D9%85%D8%B5%D9%81%D8%A7-%D8%AF%D8%B1-%D8%AA%D9%81%D8%B1%D8%B4-%D8%A8%D9%87-%D8%AE%D8%A7%DA%A9-%D8%B3%D9%BE%D8%B1%D8%AF%D9%87-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T20:20:00+00:00"/>
    <meta property="og:title" content="پیکر مظاهر مصفا در تفرش به خاک سپرده شد"/>
    <meta property="og:description" content="پیکر «مظاهر مصفا» از شاعران بنام، استاد ادبیات فارسی و مصحح و پژوهشگر کشور روز جمعه در آرامستان روستای بن‌نسا شهرستان تفرش از توابع استان مرکزی به خاک سپرده شد."/>
  </head>
  <body>
    <article>
      <h1>پیکر مظاهر مصفا در تفرش به خاک سپرده شد</h1>
      <address>
        <time datetime="2019-11-01T20:20:00+00:00">01 Nov 2019, 20:20</time>
      </address>
      <p>
        <i>پیکر «مظاهر مصفا» از شاعران بنام، استاد ادبیات فارسی و مصحح و پژوهشگر کشور روز جمعه در آرامستان روستای بن‌نسا شهرستان تفرش از توابع استان مرکزی به خاک سپرده شد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در آیین تشییع و خاکسپاری استاد مصفا جمع کثیری از اهالی اندیشه و قلم، مسئولان استان مرکزی و این شهرستان و گروه‌های مردمی حضور داشتند و پیکر وی پس از تشییع به خاک سپرده شد.</p>
      <p>در آیین خاک‌سپاری این پیشکسوت برجسته ادبیات مدیرکل ‌فرهنگ و ارشاد اسلامی استان‌های قم و مرکزی، نماینده مردم تفرش، آشتیان و فراهان، جمعی از دانشگاهیان و اصحاب ادب و هنر با دکتر مصفا وداع کردند.</p>
      <figure>
        <img src="https://aftabnews.ir/files/fa/news/1398/8/10/353897_853.jpg"/>
      </figure>
      <p>«مظاهر مصفا» دانش‌آموخته مکتب اساتیدی چون «بدیع‌الزمان فروزان‌فر» بود و بخش بزرگی از زندگیش را در کسوت معلمی صرف تربیت و بالندگی شاگردان و جوانان علاقه‌مند به ادبیات در مجامع و محافل ادبی کشور کرد.</p>
      <p>اصالت استاد مصفا به تفرش که به دیار نخبگان ایران شهرت داد برمی‌گردد و پس از تحصیل در دارالفنون و دانش‌سرای عالی، درجه دکتری خود را از دانشگاه تهران و زیر نظر بدیع‌الزمان فروزانفر دریافت کرد.</p>
      <p>این اندیشمند فقید عرصه ادب در سال ۱۳۱۱ چشم به جهان گشود و در هشتم آبان‌ماه سال ۱۳۹۸ در سن ۸۷ سالگی دار فانی را وداع گفت.</p>
      <p>ابوالفضل مصفا (برادر بزرگتر دکتر مصفا و خواهر وی خانم مصفا (مادر فؤاد حجازی آهنگساز) از استادان زبان و ادبیات فارسی هستند.</p>
      <p>«علی مصفا» فرزند این استاد فقید بازیگر سینما و تئاتر است.</p>
      <p>استان مرکزی با گنجینه غنی ۲ هزار نفری از اندیشمندان، سیاستمداران، برجستگان علمی و ادبی و هنری به عنوان قطب مشاهیر ایران شهرت دارد.</p>
    </article>
  </body>
</html>