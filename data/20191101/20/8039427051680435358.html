<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943750"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T20:02:48+00:00"/>
    <meta property="og:title" content="రూ.403 కోట్ల విలువైన 969 కేసులను ఐటీ శాఖ ఉపసంహరణ"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>రూ.403 కోట్ల విలువైన 969 కేసులను ఐటీ శాఖ ఉపసంహరణ</h1>
      <address>
        <time datetime="2019-11-01T20:02:48+00:00">01 Nov 2019, 20:02</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p>హైదరాబాద్‌: దివాలాను తగ్గించుకునేందుకు ఆదాయపన్నుశాఖ చేపట్టిన చర్యల్లో భాగంగా పెద్దయెత్తున కోర్టు కేసులను ఉపసంహరించుకున్నట్టు ప్రకటించింది. ఆంధ్ర ప్రదేశ్‌, తెలంగాణ ప్రాంతానికి చెందిన ఆదాయపన్ను విభాగం సుప్రీంకోర్టు, ఆంధ్ర ప్రదేశ్‌హైకోర్టు, తెలంగాణ హైకోర్టులతో పాటు ఇన్‌కం టాన్స్‌ అప్పిల్లేట్‌ ట్రిబ్యూనల్‌ (ఐటిఏటి)లలో దాఖలైన 969 అప్పీళ్లను ఉపసంహరించుకుంది. పన్ను చెల్లింపుదారుల పట్ల స్నేహపూర్వక వైఖరితో మెలిగేందుకు ఈ చర్యలు చేపట్టినట్టు ప్రిన్సిౄపల్‌ చీఫ్‌ కమిషనర్‌ ఆఫ్‌ ఇన్‌కం టాక్స్‌ కార్యాలయం తెలిపింది.</p>
      <p> </p>
      <p>సెంట్రల్‌ బోర్డ్‌ ఆఫ్‌డైరెక్ట్‌ ట్యాక్సేషన్‌ (సిబిడిటి) ఈ సంవత్సరం ఆగస్టు8వ తేదీన జారీ చేసిన సర్క్యులర్‌కు అనుగుణంగా 50 లక్షల రూపాయల కన్నా తక్కువ పన్ను ప్రభావం కలిగిన కేసులను ఇన్‌కం టాక్స్‌ అప్పిల్లేట్‌ ట్రిబ్యునల్‌లోనూ, ఒక కోటి రూపాయలకన్నా తక్కువ ప్రభావం కలిగిన కేసులను హైకోర్టులోనూ, రెండుకోట్ల రూపాయల కన్నా తక్కువ పన్ను ప్రభావం కలిగినకేసులను సుప్రీం కోర్టులోనూ సవాలు చేయబోమని ఆదాయ పన్ను విభాగం పేర్కొంది. రూ. 35కోట్ల రూపాయల పన్ను ప్రభావం కలిగిన 87 కేసులను ఆంధ్ర ప్రదేశ్‌ హైకోర్టునుంచి, 219 కోట్ల రూపాయల పన్ను ప్రభావం కలిగిన 452 కేసులను తెలంగాణ హైకోర్టు నుంచి ఉపసంహరించుకుంటున్నట్టు తెలిపింది. అలాగే 119 కోట్ల ప్రభావం కలిగిన 407 కేసులను ఇన్‌కం టాక్స్‌ అప్పిల్లేట్‌ నుంచి, మరో 29 కోట్ల రూపాయల పన్ను ప్రభావం కలిగిన 23 కేసులను సుప్రీం కోర్టు నుంచి ఆదాయపు పన్ను విభాగం కేసులను ఉపసంహరించుకుంటున్నట్టు ప్రకటించింది. ఆదాయపన్ను విభాగం 2018-19 ఆర్ధిక సంవత్సరంలోనూ 892 కేసులను వాపసు తీసుకుంది. వీటి లో సుప్రీం కోర్టు వద్ద నుంచి 33కేసులను, హైకోర్టు పరిశీలనలో ఉన్న అప్పీళ్ల నుంచి 441 అప్పీళ్లను, ఐటిఏటి పరిశీలనలో ఉన్న అప్పీళ్ల నుంచి 418 కేసులను ఇన్‌కం టాక్స్‌ డిపార్ట్‌మెంట్‌ ఉపసంహరించుకుంది.</p>
    </article>
  </body>
</html>