<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/politsay-uchitel-advokat-i-ginekolog-iznasilvat-2-godini-maloletno-momiche_news706464.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T20:30:00+00:00"/>
    <meta property="og:title" content="Полицай, учител, адвокат и гинеколог изнасилват 2 години малолетно момиче"/>
    <meta property="og:description" content="Още двама, освен тях, са обвинени за сексуално малтретиране, злоупотреба с власт и предизвикване на бременност чрез сексуално насилие"/>
  </head>
  <body>
    <article>
      <h1>Полицай, учител, адвокат и гинеколог изнасилват 2 години малолетно момиче</h1>
      <h2>Още двама, освен тях, са обвинени за сексуално малтретиране, злоупотреба с власт и предизвикване на бременност чрез сексуално насилие</h2>
      <address>
        <time datetime="2019-11-01T20:30:00+00:00">01 Nov 2019, 20:30</time>
      </address>
      <p>https://blitz.bg/kriminalni/prestplenie/politsay-uchitel-advokat-i-ginekolog-iznasilvat-2-godini-maloletno-momiche_news706464.html Blitz.bg</p>
      <figure>
        <img src="https://static.blitz.bg/documents/thumbnails/730/201910/1572517934-1.jpg"/>
      </figure>
      <p><b>Шестима души, сред които гимназиален учител, полицай и адвокат бяха обвинени в Косово за това, че в продължение на две години са изнасилвали малолетно момиче, което е било принудено и да направи аборт, съобщи косовската прокуратура.</b><br/><br/>Случаят с момичето от Западно Косово шокира страната, последваха дебати в парламента за статута на жената в това много консервативно общество.<br/> <br/>Президентът на Косово Хашим Тачи нарече случая „трагичен и чудовищен“.<br/><br/>Шестимата обвиняеми, сред които и гинеколог, са обвинени за сексуално малтретиране, злоупотреба с власт и предизвикване на бременност чрез сексуално насилие, се казва в съобщението на прокуратурата.<br/><br/>Порталът за разследвания Insajderi, цитиран от <a href="https://www.dnes.bg/">dnes.bg</a> разкри случая през февруари. Става дума за момиче, което през 2017 г. е било на 16 години. Изнасилванията са продължили и през 2018 г.<br/><br/>Insajderi посочва, че през 2017 г. учителят встъпил в сексуални отношения с момичето, обещавайки му брак. Когато то разбрало, че учителят е женен и има деца, то съобщило на полицията.<br/><br/>Полицаят, пред когото момичето разказало за случилото се, го заплашил, че ще разкаже на родителите му за връзката с учителя, ако момичето не ходи четири пъти седмично с него в хотел, което се случвало през цялата 2018 г.<br/><br/>След като момичето забременяло, през януари 2019 г. полицаят го завел в Прищина, за да направи аборт.<br/><br/>Адвокатът, който бил назначен на момичето,  също го изнасилил, както и и гинекологът, посочва същият източник.<br/><br/>Прокуратурата не разкри подробности за останалите двама души, обвинени за изнасилванията на 18-годишното днес момиче, пише хърватският „Ютарни лист“ .<br/><br/> </p>
    </article>
  </body>
</html>