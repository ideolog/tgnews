<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88461"/>
    <meta property="og:site_name" content="Denník politika"/>
    <meta property="article:published_time" content="2019-11-01T20:35:04+00:00"/>
    <meta property="og:title" content="Slovan uspel v šlágri, „barani“ s ním držia krok a Nitra sa v Tipsport lige škriabe nahor"/>
    <meta property="og:description" content="1.11.2019 (Webnoviny.sk) – Hokejisti Banskej Bystrice najlepším spôsobom zareagovali na prerušenie svojej deväťzápasovej víťaznej série v slovenskej Tipsport lige 2019/2020. Na prehru so Slovanom Bratislava (1:3) odpovedali v piatkovom stretnutí 19. kola, v ktorom triumfovali na ľade predposledných Nových Zámkov 3:1 a držia si tesný kontakt s „belasými“ lídrami tabuľky. Tí víťazne zvládli šláger vo Zvolene, kde im víťazstvo dvoma gólmi zabezpečil Urbánek, ktorý rozhodol v 53. min."/>
  </head>
  <body>
    <article>
      <h1>Slovan uspel v šlágri, „barani“ s ním držia krok a Nitra sa v Tipsport lige škriabe nahor</h1>
      <address><time datetime="2019-11-01T20:35:04+00:00">01 Nov 2019, 20:35</time> by <a rel="author">Webnoviny</a></address>
      <p>1.11.2019 (Webnoviny.sk) – Hokejisti Banskej Bystrice najlepším spôsobom zareagovali na prerušenie svojej deväťzápasovej víťaznej série v slovenskej Tipsport lige 2019/2020. Na prehru so Slovanom Bratislava (1:3) odpovedali v piatkovom stretnutí 19. kola, v ktorom triumfovali na ľade predposledných Nových Zámkov 3:1 a držia si tesný kontakt s „belasými“ lídrami tabuľky. Tí víťazne zvládli šláger vo Zvolene, kde im víťazstvo dvoma gólmi zabezpečil Urbánek, ktorý rozhodol v 53. min.</p>
      <p>V ďalších troch stretnutiach sa zrodili jednogólové víťazstvá domácich. Posledný Liptovský Mikuláš zdolal Duklu Trenčín 1:0 zásluhou presného zásahu Uhríka z 51. min a znížil svoj odstup na Nové Zámky. O tom, že tri body zostanú v Poprade rozhodol proti maďarskému DVTK Jegesmedvék Miškovec v 59. min Paukovček.</p>
      <p>Košickí hokejisti prišli o víťazstvo v riadnom hracom čase, keď duel s MAC Budapešť poslal do predĺženia v 58. min vyrovnávajúcim gólom na 4:4 McNally. O výhre domácich však v 63. min rozhodol Belluš. Košice si poistili 3. miesto v tabuľke.</p>
      <p>V nej začína stúpať aj Nitra, ktorá naplno bodovala druhýkrát za sebou, keď zásluhou legionárov zdolala domácu Detvu 3:1 a posunula sa už na 6. pozíciu.</p>
      <h3>Tipsport liga 2019/2020</h3>
      <p>19. kolo základnej časti – piatok</p>
      <p><b>HC Mikron Nové Zámky – HC ’05 iClinic Banská Bystrica 1:3 (0:1, 0:1, 1:1)</b><br/><b>Góly</b>: 50. J. Jurík – 7. M. Lunter (Jääskeläinen, Southorn), 40. Bubela (Hrnka, Hohmann), 48. Southorn (Jääskeläinen, Hohmann)</p>
      <p><b>MHk 32 Liptovský Mikuláš – HK Dukla Trenčín 1:0 (0:0, 0:0, 1:0)</b><br/><b>Gól</b>: 51. Uhrík</p>
      <p><b>HK Poprad – DVTK Jegesmedvék Miškovec 2:1 (1:0, 0:1, 1:0)</b><br/><b>Góly</b>: 7. Mlynarovič (Fabian), 59. Paukovček (Handlovský, Brejčák) – 30. Beauvillier (Vandane, St. Pierre)</p>
      <p><b>HC Košice – MAC Budapešť 5:4 po predĺžení (1:1, 2:2, 1:1 – 1:0)</b><br/><b>Góly</b>: 20. Rapáč (Chovan, Klhůfek), 31. Chovan (Belluš, Růžička), 33. Chovan (Čížek), 44. Milý (Růžička, Suja), 63. Belluš – 13. Pitt (Terbócs), 25. Langkow (Orbán, Macaulay), 32. Sofrón (Strech, Terbócs), 58. McNally (Macaulay, Orbán)</p>
      <p><b>HKM Zvolen – HC Slovan Bratislava 1:2 (1:1, 0:0, 0:1)</b><br/><b>Góly</b>: 16. M. Halama (Štrauch) – 10. Urbánek (Žitný, Štajnoch), 53. Urbánek (Abdul, Jendek)</p>
      <p><b>HC 07 WPC Koliba Detva – HK Nitra 1:3 (0:2, 1:0, 0:1)</b><br/><b>Góly</b>: 22. Šišovský (Zuzin) – 12. Blackwater (Buček), 15. Graham (Rác, Kerbashian), 45. Kerbashian (Morrison, Buček)</p>
      <p>Viac k témam: <a href="https://www.webnoviny.sk/tag/tipsport-liga/"><u>Tipsport liga</u></a><br/>Zdroj: Webnoviny.sk – <a href="https://www.webnoviny.sk/slovan-uspel-v-slagri-barani-s-nim-drzia-krok-a-nitra-sa-v-tipsport-lige-skriabe-nahor/"><u>Slovan uspel v šlágri, „barani“ s ním držia krok a Nitra sa v Tipsport lige škriabe nahor</u></a> © SITA Všetky práva vyhradené.</p>
    </article>
  </body>
</html>