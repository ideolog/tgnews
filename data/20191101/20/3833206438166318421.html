<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Bivshata-na-doktor-Enchev-riskuva-s-novo-biznes-nachinanie-910439"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T20:22:00+00:00"/>
    <meta property="og:title" content="Бившата на доктор Енчев рискува с ново бизнес начинание"/>
    <meta property="og:description" content="Теди Велинова стартира собствен бизнес като декоратор. Моделката планира да отвори агенция заедно съ..."/>
  </head>
  <body>
    <article>
      <h1>Бившата на доктор Енчев рискува с ново бизнес начинание</h1>
      <address>
        <time datetime="2019-11-01T20:22:00+00:00">01 Nov 2019, 20:22</time>
      </address>
      <p>Теди Велинова стартира собствен бизнес като декоратор. Моделката планира да отвори агенция заедно със своя позната, която вече има опит в тази сфера. За финансовата част по реализирането на новия проект Теди щяла да разчита изцяло на бившия си мъж д-р Ангел Енчев.   </p>
      <p>Още след раздялата пластичният хирург обещал да й помогне в стартирането на собствен бизнес. През 10-те години съвместно съжителство Енчев не й давал да работи. Заради застоя в кариерата си, Теди загубила голяма част от връзките си в бизнес средите. </p>
      <p>За да я компенсира, след раздялата Енчев й обещал солидна финансова подкрепа. Моделката пък отдавна мечтаела да си има собствена агенция за декорация на тържества. Самата тя лично организирала рождените дни на двете си деца през всичките години и смятала, че има талант в тази сфера. </p>
      <p>Припомняме, че Теди Велинова и Енчев съобщиха официално за раздялата си преди няколко месеца. Към момента причините са неясни, като според слуховете хирургът се влюбил в една от пациентките си, пише "Галерия".</p>
    </article>
  </body>
</html>