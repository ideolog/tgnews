<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/01/sem-priema-dokumenti-za-nov-shef-na-bnr-do-5-dekemvri.428265"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T20:08:00+00:00"/>
    <meta property="og:title" content="СЕМ приема документи за нов шеф на БНР до 5 декември"/>
    <meta property="og:description" content="До 8 януари ще са ясни евентуалните кандидати за поста | Dnes.bg"/>
  </head>
  <body>
    <article>
      <h1>СЕМ приема документи за нов шеф на БНР до 5 декември</h1>
      <h2>До 8 януари ще са ясни евентуалните кандидати за поста</h2>
      <address><time datetime="2019-11-01T20:08:00+00:00">01 Nov 2019, 20:08</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Съветът за електронни медии (СЕМ) обявява процедура за избор за нов генерален директор на Българското национално радио (БНР), съобщиха от медийния регулатор, цитирани от БТА.</p>
      <p>Мандатът на генералния директор бе предсрочно прекратен с решение от 17 октомври 2019 г. и беше избран временно изпълняващ длъжността.</p>
      <related>
        <a href="https://www.dnes.bg/sofia/2019/10/30/bnr-shte-ima-nov-generalen-direktor-na-22-ianuari.427963"/>
      </related>
      <p>Документи на кандидатите за участие в новата процедурата ще се приемат до 5 декември 2019 г.</p>
      <p>До 8 януари СЕМ ще оповести на интернет страницата си кандидатите, допуснати до участие в процедурата, а до 15 януари ще обяви кандидатите, допуснати до третия етап на процедурата.</p>
      <p>Изслушванията с одобрените до третия етап са на 20 и 21 януари 2020 г.</p>
      <p>На 22 януари СЕМ ще определи с решение кандидата, избран за генерален директор на БНР.</p>
      <p>Ако никой от кандидатите не получи най-малко три гласа, един час по-късно се насрочва второ заседание. В случай, че и на него не бъде избран генерален директор, един час по-късно се насрочва трето заседание. Ако и на третото поредно заседание не бъде избран генерален директор на БНР, процедурата се прекратява.</p>
    </article>
  </body>
</html>