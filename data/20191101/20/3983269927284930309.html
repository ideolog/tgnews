<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/primera-derrota-del-barca-a-leurolliga/noticia/2960296/"/>
    <meta property="og:site_name" content="CCMA"/>
    <meta property="article:published_time" content="2019-11-01T20:09:23+00:00"/>
    <meta property="og:title" content="Primera derrota del Barça a l'Eurolliga"/>
    <meta property="og:description" content="Un nefast darrer període condemna els catalans a Milà, que perden clarament per 83 a 70"/>
  </head>
  <body>
    <article>
      <h1>Primera derrota del Barça a l'Eurolliga</h1>
      <h2>Un nefast darrer període condemna els catalans a Milà, que perden clarament per 83 a 70</h2>
      <address><time datetime="2019-11-01T20:09:23+00:00">01 Nov 2019, 20:09</time> by <a rel="author">Jordi Robirosa</a></address>
      <p>Un dia o altre s'ha de perdre i Milà era una plaça difícil. Però el que costa d'entendre és la desconnexió que ha fet el Barcelona en els darrers deu minuts en què ha encaixat un <b>sagnant parcial de 31 a 12. Sergio Rodríguez</b> ha estat el botxí dels blaugrana en anotar 17 punts i encadenar tres triples en els darrers instants.</p>
      <p>Fins aleshores, en els trenta primers minuts, l'equip de <b>Pesic </b>havia controlat la situació. El tir exterior no entrava, però la defensa collava els d'<b>Ettore Messina</b> que no es trobaven còmodes a la pista. La distància mai no va superar els nou punts, però els barcelonistes mantenien la posició. <b>52 a 58 al final del tercer quart.</b></p>
      <p>Però un demolidor<b> parcial de 12 a 0 en iniciar-se el quart període</b> ha sentenciat el matx. Els catalans han apagat els llums i han arribat fossos al final. Tampoc s'entèn l'absència en aquests darrers instants de <b>Hanga</b>, un dels pocs jugadors que hauria pogut defensar el <b>Chacho</b>. I, al final, una derrota dolorosa per tretze punts de diferència; que potser no reflecteix el que ha passat a la pista, però és que els partits duren 40 minuts, no 30.</p>
      <p> </p>
      <p> </p>
    </article>
  </body>
</html>