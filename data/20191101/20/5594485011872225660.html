<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/besen-ekshn-v-sofiya-mutra-s-mertsedes-zaseche-spruzi-no-posle-gi-nastigna-i-stana-po-strashno_news706769.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-01T20:00:00+00:00"/>
    <meta property="og:title" content="Бесен екшън в София! Мутра с Мерцедес засече съпрузи, но после ги настигна и стана по-страшно"/>
    <meta property="og:description" content="Столичен шофьор отне предимството на друг водач и посегна на него и съпругата му"/>
  </head>
  <body>
    <article>
      <h1>Бесен екшън в София! Мутра с Мерцедес засече съпрузи, но после ги настигна и стана по-страшно</h1>
      <h2>Столичен шофьор отне предимството на друг водач и посегна на него и съпругата му</h2>
      <address>
        <time datetime="2019-11-01T20:00:00+00:00">01 Nov 2019, 20:00</time>
      </address>
      <p>https://blitz.bg/kriminalni/prestplenie/besen-ekshn-v-sofiya-mutra-s-mertsedes-zaseche-spruzi-no-posle-gi-nastigna-i-stana-po-strashno_news706769.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572629200-yavvvv.jpg"/>
      </figure>
      <p><b>Столичен шофьор отне предимството на друг водач и посегна на него и съпругата му. Екшънът се разиграл в сряда ранния следобед на улица "Димитър Пешев" в квартал „ Дружба“ 2, съобщиха от полицията. </b><br/><br/>63-годишният Любомир бил със съпругата си в своята кола „Ауди А4" когато „Мерцедес“ го засякъл, отнемайки предимството му. Двамата шофьори си разменили гневни реплики след като се разминали на косъм от катастрофа, след което всеки тръгнал към своята кола, съобщи trafficnews.bg.</p>
      <p>Водачът на „Мерцедес“-а обаче застигнал двамата съпрузи и ги напръскал със спрей. Мъжът и жената са приети в болница „Света Анна“ и по-късно пуснати за домашно лечение. Наглият шофьор пък още се издирва от полицията.</p>
      <p>Това е поредният случай на брутална саморазправа на пътя между шофьори в столицата в рамките на последните дни. Около 23.15 часа пак в сряда близо до търговски център на бул. "Ситняково" 23-годишен водач беше пребит.<br/><br/>Според разказа му, той бил засечен от няколко автомобила. От тях слезли група мъже, които го нападнали, удряли го по главата и тялото, а след това потрошили и колата му.</p>
      <p>В понеделник пък 32-годишният Ивайло Панайотов налетя да бие шофьор на автобус, движещ се по линия 604. 45-годишният водач в градския транспорт Антон Стефанов отнесе няколко юмруци, а след това беше заплашен и с пистолет. Този път виновникът беше задържан веднага и предстои да застане пред съда.</p>
    </article>
  </body>
</html>