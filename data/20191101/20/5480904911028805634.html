<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/16-kolo-elh-sparta-vyhrala-v-trinci-kometa-podlehla-boleslavi/1815709?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-01T20:40:00+00:00"/>
    <meta property="og:title" content="16. kolo ELH: Sparta vyhrála v Třinci, Kometa podlehla Boleslavi"/>
    <meta property="og:description" content="Praha - Hokejisté Sparty vyhráli v 16. kole Tipsport extraligy na ledě Třince 3:2 a připravili úřadujícímu mistru první domácí porážku v sezoně. Zápas rozhodl v 53. minutě druhým gólem v utkání Jiří Smejkal. Sparta zvítězila v Třinci v základní hrací době po pěti letech a posunula se do čela tabulky."/>
  </head>
  <body>
    <article>
      <h1>16. kolo ELH: Sparta vyhrála v Třinci, Kometa podlehla Boleslavi</h1>
      <address><time datetime="2019-11-01T20:40:00+00:00">01 Nov 2019, 20:40</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Hokejisté Sparty vyhráli v 16. kole Tipsport extraligy na ledě Třince 3:2 a připravili úřadujícímu mistru první domácí porážku v sezoně. Zápas rozhodl v 53. minutě druhým gólem v utkání Jiří Smejkal. Sparta zvítězila v Třinci v základní hrací době po pěti letech a posunula se do čela tabulky.</p>
      <slideshow>
        <figure>
          <img src="https://i3.cn.cz/6/1572720058_P201911020593601.jpg"/>
        </figure>
        <figure>
          <img src="https://i3.cn.cz/6/1572718940_P201911020581301.jpg"/>
        </figure>
        <figure>
          <img src="https://i3.cn.cz/6/1572716788_P201911020556401.jpg"/>
        </figure>
        <figure>
          <img src="https://i3.cn.cz/6/1572716741_P201911020555601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3337">Fotogalerie: Hokejová extraliga 2019/20</a>
        </figcaption>
      </slideshow>
      <p>Na druhé místo za Spartu se dostala Mladá Boleslav, která vyhrála v Brně 3:0 a ukončila sérii šesti vítězství Komety. Zápas rozhodly dva góly Adama Zbořila a jeden Pavola Skalického. V brance hostů, kteří Brno porazili posedmé v řadě, udržel první čisté konto v sezoně díky 23 zákrokům Gašper Krošelj.</p>
      <p>Stejně jako Kometa v tabulce klesly i Karlovy Vary, které prohrály na ledě Kladna 2:4. Rytíři i díky dvěma gólům Brendana O′Donnella utnuli sérii pěti porážek a posunuli se na 11. místo tabulky. Energie je čtvrtá.</p>
      <p>Pátá je Plzeň, která porazila Hradec Králové 4:1 a popáté za sebou bodovala na domácím ledě. Dvěma góly se blýskl Luboše Rob, který navíc přihrál na vítěznou trefu Milanu Gulašovi. Plzeňský kapitán bodoval již v šestnáctém zápase v řadě a zaznamenal sedmnáctý gól v sezoně. Hosté ukončili čtyřzápasovou bodovou šňůru a v základní hrací době prohráli poprvé od příchodu trenéra Vladimíra Růžičky.</p>
      <p>Na výhru z ledu Sparty navázal Liberec, jenž sice prohrával s Vítkovicemi 0:2, ale nakonec vyhrál 3:2. Zápas rozhodl v 52. minutě Michal Birner. Vítkovice potvrdily, že se jim v Liberci dlouhodobě nedaří. Pod Ještědem prohrály desáté z posledních jedenácti utkání a zůstávají na devátém místě tabulky. Severočeši jsou osmí.</p>
      <p>Obrat se podařil i hráčům Zlína, kteří díky čtyřem vstřeleným gólům ve třetí třetině vyhráli v Olomouci 5:3. Dvěma góly a asistencí se na výhře Beranů podílel útočník Bedřich Köhler. Hanáci prohráli počtvrté v řadě a v tabulce klesli na 12. místo, Zlín je třináctý.</p>
      <p>Poslední jsou i nadále Pardubice, které prohrály s Litvínovem 3:4. Dynamo se po epidemii střevní chřipky, kvůli které muselo v úterý v Karlových Varech nastoupit s juniory, představilo už s kompletním kádrem až na zraněné hráče, ale opět neuspělo. V 32. minutě prohrávalo už 0:4 a přes závěrečný finiš na body nedosáhlo. Utrpělo pátou porážku v řadě.</p>
      <h3>Statistika zápasů 16. kola extraligy:</h3>
      <p>--------</p>
      <p>
        <b>
          <a href="https://www.ceskenoviny.cz/zpravy/sparta-po-peti-letech-vyhrala-v-trinci-zapas-rozhodl-smejkal/1816146">HC Oceláři Třinec - HC Sparta Praha 2:3 (1:1, 1:1, 0:1)</a>
        </b>
      </p>
      <p>Branky a nahrávky: 18. Kundrátek, 34. Kundrátek (Dravecký, M. Kovařčík) - 10. Smejkal (Tomášek, Řepík), 29. Rousek (Smejkal, Polášek), 53. Smejkal (Jurčina). Rozhodčí: Holm (Švédsko), Hradil - Hlavatý, Tošenovjan. Vyloučení: 3:4. Využití: 1:2. Diváci: 5400 (vyprodáno).</p>
      <p>
        <a href="https://www.ceskenoviny.cz/zpravy/plzen-i-diky-dvema-golum-roba-zdolala-hradec-kralove-4-1/1816156">
          <b>HC Škoda Plzeň - Mountfield Hradec Králové 4:1 (1:1, 1:0, 2:0)</b>
        </a>
      </p>
      <p>Branky a nahrávky: 15. Rob (Kracík, Vráblík), 30. Gulaš (Rob, Moravčík), 55. Rob (Budík, Vracovský), 59. Kantner (Gulaš, Mertl) - 7. Smoleňák (M. Chalupa, Rosandič). Rozhodčí: Bejček, Šír - D. Jelínek, Komárek. Vyloučení: 3:2. Využití: 1:0. Diváci: 6312.</p>
      <p>
        <a href="https://www.ceskenoviny.cz/zpravy/brno-prislo-s-mladou-boleslavii-o-serii-vyher-i-prvni-misto/1816185">
          <b>HC Kometa Brno - BK Mladá Boleslav 0:3 (0:1, 0:1, 0:1)</b>
        </a>
      </p>
      <p>Branky a nahrávky: 15. A. Zbořil (Skalický), 29. Skalický. 60. A. Zbořil (Skalický). Rozhodčí: A. Jeřábek, Roman Svoboda - Pešek, Malý. Vyloučení: 2:5. Bez využití. Diváci: 7409.</p>
      <p>
        <a href="https://www.ceskenoviny.cz/zpravy/hokejiste-kladna-porazili-karlovy-vary-a-ukoncili-serii-proher/1816189">
          <b>Rytíři Kladno - HC Energie Karlovy Vary 4:2 (1:1, 3:0, 0:1)</b>
        </a>
      </p>
      <p>Branky a nahrávky: 18. O'Donnell (T. Kaut, Kehar), 23. Barinka (Zelingr), 30. O'Donnell (Hajný), 36. Lakos (T. Kaut, Valský) - 12. Vondráček (Skuhravý), 58. Šenkeřík (T. Rachůnek, Gríger). Rozhodčí: Hodek, Horák - Špůr, Ondráček. Vyloučení: 7:5. Bez využití. V oslabení: 1:0. Diváci: 3928.</p>
      <p>
        <a href="https://www.ceskenoviny.cz/zpravy/pardubice-po-epidemii-neuspely-a-podlehly-litvinovu-3-4/1816182">
          <b>HC Dynamo Pardubice - HC Verva Litvínov 3:4 (0:2, 0:2, 3:0)</b>
        </a>
      </p>
      <p>Branky a nahrávky: 41. R. Kousal (Tybor), 44. Mandát (Tybor, Holland), 60. J. Mikuš (J. Zdráhal, M. Látal) - 16. J. Petružálek (Jarůšek), 19. Jarůšek (V. Hübl, L. Doudera), 31. Helt (Jarůšek, J. Petružálek), 32. Jarůšek (J. Petružálek, V. Hübl). Rozhodčí: Pešina, Úlehla - Jindra, Zíka. Rozhodčí: Pešina, Úlehla - Jindra, Zíka. Vyloučení: 3:5, navíc Válek (Litvínov) 10 min. Využití: 0:2. V oslabení: 1:1. Diváci: 6722.</p>
      <p>
        <a href="https://www.ceskenoviny.cz/zpravy/dvougolovy-kohler-ridil-vyhru-hokejistu-zlina-na-lede-olomouce/1816198">
          <b>HC Olomouc - PSG Berani Zlín 3:5 (1:1, 1:0, 1:4)</b>
        </a>
      </p>
      <p>Branky a nahrávka: 11. Kolouch (Klimek, Ondrušek), 33. Irgl (P. Musil, Škůrek), 59. Olesz (Ondrušek, Jaroměřský) - 3. Köhler (Honejsek), 42. Claireaux (Köhler), 46. Köhler (Honejsek, D. Nosek), 50. D. Nosek, 56. Herman (Šlahař). Rozhodčí: Hejduk, Veselý - Hynek, Klouček. Vyloučení: 3:4. Využití: 2:1. Diváci: 4376.</p>
      <p>
        <a href="https://www.ceskenoviny.cz/zpravy/hokejiste-liberce-otocili-zapas-proti-vitkovicim-rozhodl-birner/1816192">
          <b>Bílí Tygři Liberec - HC Vítkovice Ridera 3:2 (0:1, 2:1, 1:0)</b>
        </a>
      </p>
      <p>Branky a nahrávky: 27. Bulíř (Birner, L. Hudáček), 31. Lenc (Marosz), 52. Birner (Bulíř) - 10. Dej (Roman), 25. Roman (Gregorc, Bukarts). Rozhodčí: Pražák, Micka - Kajínek, Rampír. Vyloučení: 4:4. Využití: 1:1. Diváci: 6513.</p>
      <h3>Tabulka:</h3>
      <ul>
        <li>1. | Sparta Praha | 16 | 7 | 5 | 1 | 3 | 60:39 | 32</li>
        <li>2. | Mladá Boleslav | 16 | 9 | 2 | 1 | 4 | 50:34 | 32</li>
        <li>3. | Brno | 15 | 9 | 2 | 1 | 3 | 42:33 | 32</li>
        <li>4. | Karlovy Vary | 17 | 9 | 1 | 1 | 6 | 59:44 | 30</li>
        <li>5. | Plzeň | 15 | 9 | 0 | 2 | 4 | 56:41 | 29</li>
        <li>6. | Třinec | 17 | 8 | 1 | 2 | 6 | 61:48 | 28</li>
        <li>7. | Hradec Králové | 17 | 7 | 2 | 1 | 7 | 46:48 | 26</li>
        <li>8. | Liberec | 15 | 7 | 2 | 0 | 6 | 54:54 | 25</li>
        <li>9. | Vítkovice | 17 | 4 | 4 | 2 | 7 | 43:54 | 22</li>
        <li>10. | Litvínov | 16 | 4 | 1 | 3 | 8 | 42:51 | 17</li>
        <li>11. | Kladno | 15 | 4 | 1 | 3 | 7 | 43:59 | 17</li>
        <li>12. | Olomouc | 16 | 4 | 1 | 3 | 8 | 31:50 | 17</li>
        <li>13. | Zlín | 16 | 5 | 0 | 1 | 10 | 47:57 | 16</li>
        <li>14. | Pardubice | 16 | 4 | 0 | 1 | 11 | 32:54 | 13</li>
      </ul>
    </article>
  </body>
</html>