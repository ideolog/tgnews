<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-take-statement-of-antony-perumbavoor-in-manjuwarrier-petition-against-va-sreekumar123.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T20:23:00+00:00"/>
    <meta property="og:title" content="വി.എ ശ്രീകുമാറിനെതിരായ മഞ്ജുവാര്യരുടെ പരാതി : ആന്റണി പെരുമ്പാവൂരിന്റെ മൊഴിയെടുത്തു"/>
    <meta property="og:description" content="Manju Warrier Controversy Kerala തൃശൂര്‍:സംവിധായകന്‍ വി.എ ശ്രീകുമാറിനെതിരായ കേസില്‍ ഒടിയന്‍ സിനിമയുടെ നിര്‍മാതാവ് ആന്റണി പെരുമ്പാവൂരിന്റെയും സിനിമയുടെ പ്രൊഡക്ഷന്‍ ഹെഡായി"/>
  </head>
  <body>
    <article>
      <h1>വി.എ ശ്രീകുമാറിനെതിരായ മഞ്ജുവാര്യരുടെ പരാതി : ആന്റണി പെരുമ്പാവൂരിന്റെ മൊഴിയെടുത്തു</h1>
      <address><time datetime="2019-11-01T20:23:00+00:00">01 Nov 2019, 20:23</time> by <a rel="author">ന്യൂസ് ഡെസ്‌ക്</a></address>
      <p>തൃശൂര്‍:സംവിധായകന്‍ വി.എ ശ്രീകുമാറിനെതിരായ കേസില്‍ ഒടിയന്‍ സിനിമയുടെ നിര്‍മാതാവ് ആന്റണി പെരുമ്പാവൂരിന്റെയും സിനിമയുടെ പ്രൊഡക്ഷന്‍ ഹെഡായിരുന്ന സജിയുടെയും മൊഴി എടുത്തു. തൃശൂര്‍ ജില്ലാ ക്രൈംബ്രാഞ്ച് എ.സി.പി ഡി.ശ്രീനിവാസ് ആണ് മൊഴിയെടുത്തിരിക്കുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>കഴിഞ്ഞ ദിവസമാണ് വി.എ ശ്രീകുമാറിനെതിനെതിരെ മഞ്ജു ഡി.ജി.പിക്ക് പരാതി നല്‍കിയത്. ശ്രീകുമാര്‍ തന്നെ നിരന്തരം ഭീഷണിപ്പെടുത്തുന്നതായും അപായപ്പെടുത്താന്‍ ശ്രമിക്കുമോയെന്ന് ഭയമുണ്ടെന്നും മഞ്ജുവാര്യര്‍ പരാതിയില്‍ പറഞ്ഞിരുന്നു. ഔദ്യോഗിക ആവശ്യങ്ങള്‍ക്കായി താന്‍ ശ്രീകുമാറിന് കൈമാറിയ ലെറ്റര്‍ ഹെഡും രേഖകളും ദുരുപയോഗം ചെയ്യാന്‍ സാധ്യതയുണ്ടെന്നും പരാതിയിലുണ്ട്.</p>
      <related>
        <a href="https://www.doolnews.com/va-sreekumar-menon-replay-manju-warrier-police-complaint445.html?utm_source=doolnews&amp;utm_medium=related"/>
      </related>
      <p>മോഹന്‍ലാലിനെ നായകനാക്കി വി.എ ശ്രീകുമാര്‍ സംവിധാനം ചെയ്ത ഒടിയന്‍ എന്ന ബിഗ് ബജറ്റ് സിനിമയില്‍ മഞ്ജുവാര്യരായിരുന്നു നായികാവേഷത്തിലെത്തിയത്. ഈ ചിത്രത്തിന് ശേഷം തനിക്ക് നേരെ സമൂഹമാധ്യങ്ങളിലൂടെ നടക്കുന്ന ആക്രമണത്തിന് പിന്നില്‍ ശ്രീകുമാറും ഇയാളുടെ സുഹൃത്തുമാണെന്നും പരാതിയില്‍ മഞ്ജു ആരോപിക്കുന്നുണ്ട്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം പൊലീസില്‍ പരാതി നല്‍കിയ വിഷയത്തില്‍ മഞ്ജു വാര്യര്‍ക്ക് മറുപടിയുമായി വി.എ ശ്രീകുമാര്‍ രംഗത്തെത്തിയിരുന്നു.</p>
      <figure>
        <iframe src="https://www.youtube.com/embed/l6NzGg8D9aE" width="560" height="315" data-service="Youtube" scrolling="no"/>
      </figure>
    </article>
  </body>
</html>