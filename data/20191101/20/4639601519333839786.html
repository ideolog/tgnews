<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/limeniko-vinteo-apo-tin-efodo-se-ergastiria-plaston-diavatirion/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T20:56:51+00:00"/>
    <meta property="og:title" content="Λιμενικό : Βίντεο από την έφοδο σε εργαστήρια πλαστών διαβατηρίων"/>
    <meta property="og:description" content="Με εξοπλισμό για την κατασκευή πλαστών ταξιδιωτικών εγγράφων"/>
  </head>
  <body>
    <article>
      <h1>Λιμενικό : Βίντεο από την έφοδο σε εργαστήρια πλαστών διαβατηρίων</h1>
      <h2>Με εξοπλισμό για την κατασκευή πλαστών ταξιδιωτικών εγγράφων</h2>
      <address><time datetime="2019-11-01T20:56:51+00:00">01 Nov 2019, 20:56</time> by <a rel="author">ΤοΒΗΜΑ Team</a></address>
      <p>Βίντεο από την επιχείριση της Ομάδας Ειδικών Αποστολών του Κεντρικού Λιμεναρχείου Πειραιά για την εξάρθρωση κυκλώματος πλαστών διαβατηρίων έδωσε στη δημοσιότητα το Λιμενικό.</p>
      <p>Οι εικόνες θυμίζουν κινηματογραφική ταινία με τους «ράμπο» του Λιμενικού να εισβάλουν στα κτίρια όπου είχαν στηθεί τα εργαστήρια πλαστών ταξιδιωτικών εγγράφων στην Αθήνα.</p>
      <p>
        <a href="https://www.in.gr/2019/11/01/greece/prosfygiko-apokalyptiko-reportaz-tou-bbc-stous-prosfygikous-kataylismous-tou-aigaiou/">Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου</a>
      </p>
      <p>Οι πάνοπλοι άνδρες της Ομάδας Ειδικών Αποστολών αιφνιδιάζουν απόλυτα τα μέλη του κύκλωμα όπως φαίνεται και στα σχετικά πλάνα και προχωρούν σε συλλήψεις.</p>
      <figure>
        <iframe src="https://www.youtube.com/embed/8_q5bVkchEw" width="640" height="360" data-service="Youtube" scrolling="no"/>
      </figure>
      <h3>Οι συλλήψεις</h3>
      <p>Συνολικά έγιναν έξι συλλήψεις από τα στελέχη της ασφάλειας του κεντρικού λιμεναρχείου Πειραιά, σε συνεργασία με τη Διεύθυνση Ασφάλειας και Προστασίας Θαλασσίων Συνόρων και της Λιμενικής Αρχής Καλύμνου.</p>
      <p>Πρόκειται για αλλοδαπούς που προμήθευαν με πλαστά ταξιδιωτικά έγγραφα, υπηκόους τρίτων χωρών έναντι χρηματικής αμοιβής.</p>
      <p>Σύμφωνα με το Λιμενικό Σώμα, στην περιοχή των Πατησίων εντοπίστηκε εργαστήριο με εξοπλισμό για την κατασκευή πλαστών ταξιδιωτικών εγγράφων που χρησιμοποιούσε το κύκλωμα.</p>
      <p>Παράλληλα, σε έρευνα που πραγματοποιήθηκε στο σπίτι ενός εκ των συλληφθέντων, στο Μεταξουργείο, που φέρεται ως ο εγκέφαλος της οργάνωσης, κατασχέθηκε πληθώρα πλαστών και κλεμμένων ταξιδιωτικών εγγράφων (ταυτότητες και διαβατήρια διαφόρων χωρών), δώδεκα κινητά τηλέφωνα, καθώς και μικροποσότητα ναρκωτικών ουσιών.</p>
      <figure>
        <img src="https://www.naftemporiki.gr/fu/p/1529055/638/10000/0x00000000017141e5/1/plasta-eggrafa.jpg"/>
      </figure>
      <h3>Ακόμα 9 συλλήψεις</h3>
      <p>Επίσης, σε κατάστημα υγειονομικού ενδιαφέροντος, που χρησιμοποιούνταν από το κύκλωμα για την αγοραπωλησία των πλαστών εγγραφών, στη περιοχή των Αχαρνών, συνελήφθησαν εννέα ακόμα άτομα, για τα οποία κινήθηκε η διαδικασία της διοικητικής απέλασης, καθώς στερούνταν νομιμοποιητικών έγγραφων, ενώ οι δύο κατείχαν πλαστά έγγραφα.</p>
      <figure>
        <img src="https://www.in.gr/wp-content/uploads/2019/11/photo2s-450x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/photo3.s_2-450x600.jpg"/>
      </figure>
      <figure>
        <img src="https://www.in.gr/wp-content/uploads/2019/11/photo4s-450x600.jpg"/>
      </figure>
      <p>Οι έξι συλληφθέντες πρόκειται να παρουσιαστούν ενώπιον της αρμόδιας εισαγγελικής αρχής, ενώ προανάκριση διενεργείται από την λιμενική αρχή της Καλύμνου σε συνεργασία με το Κεντρικό Λιμεναρχείο Πειραιά και υπό τον συντονισμό της Διεύθυνσης Ασφάλειας και Προστασίας Θαλασσίων Συνόρων.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/01/society/limeniko-eksarthrosi-kyklomatos-plastografisis-taksidiotikon-eggrafon-metanaston/"/>
      </related>
    </article>
  </body>
</html>