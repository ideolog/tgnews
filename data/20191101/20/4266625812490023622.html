<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/u_gaazi_obgovoryly_shlyahy_dosyagnennya_myru_na_donbasi_1681963"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T20:53:00+00:00"/>
    <meta property="og:title" content="У Гаазі обговорили шляхи досягнення миру на Донбасі"/>
    <meta property="og:description" content="У Гаазі (Нідерланди) відбулася дискусія європейський &quot;Проєкт миру&quot;, де обговорювалися так питання, як країни Євросоюзу реагують на російську агресію в Україні та Грузії, які є загрози країнам ЄС і що можна зробити для досягнення миру."/>
  </head>
  <body>
    <article>
      <h1>У Гаазі обговорили шляхи досягнення миру на Донбасі</h1>
      <address>
        <time datetime="2019-11-01T20:53:00+00:00">01 Nov 2019, 20:53</time>
      </address>
      <p>
        <b>У Гаазі (Нідерланди) відбулася дискусія європейський "Проєкт миру", де обговорювалися так питання, як країни Євросоюзу реагують на російську агресію в Україні та Грузії, які є загрози країнам ЄС і що можна зробити для досягнення миру.</b>
      </p>
      <p>Про це повідомляє <a href="https://www.ukrinform.ua/rubric-polytics/2810462-u-niderlandah-obgovorili-slahi-dosagnenna-miru-na-donbasi.html">Укрінформ</a>. </p>
      <p>Посол України в Нідерландах Всеволод Ченцов підкреслив, що така дискусія була дуже своєчасною, адже Київ саме зробив односторонні кроки щодо дотримання Мінських угод, ситуації на Донбасі, але Москва відмовилася від визнання своєї ролі у конфлікті.</p>
      <p>У свою чергу професор Олексій Гарань з Києво-Могилянської академії поставив питання, до якого результату призведе новий підхід президента Володимира Зеленського щодо припинення війни.</p>
      <p>"Люди в Україні мали великі сподівання, коли обрали його, і його перші дії були цілком правильні. Він почав з невеликих кроків, таких, як налагодження спілкування між людьми з обох сторін. Але тепер питання полягає в тому чи ці маленькі кроки перетворяться на більш широкі переговори", – наголосив Гарань.</p>
      <p>За його словами, Україна грає в дипломатичну гру, кажучи "ми пішли на компроміс, тепер Росія має йти на компроміс".</p>
      <p>Він також зазначив, що ситуація досить складна через зовнішні фактори, зокрема, "Північний потік-2". А повернення Росії в Парламентську асамблею Ради Європи стало справжнім ударом для України.</p>
      <p>Також у дискусії взяли участь координатор програми ПАКС для Східної Європи та Євразії Маріке Дрогсма, посол Грузії в Нідерландах Георгій Шарвашидзе, заступник директора Політичного департаменту МЗС Грузії Кетеван Чумбадзе, голова Центру UPEACE у Гаазі Роберт Серрі та колишній член уряду Нідерландів Йоріс Фоорхуве. </p>
      <p><a href="https://zik.ua/news/2019/11/01/u_zolotomu_zavershylosya_rozvedennya_viysk_1681879">Нагадаємо, сьогодні</a> у Золотому завершилося дзеркальне розведення військ. <a href="https://zik.ua/news/2019/10/31/u_yes_shvalyuyut_rozvedennya_syl_na_donbasi_i_ochikuyut_aktyvnyh_diy_vid_rf_1681085">Як повідомлялось,</a> у ЄС схвалюють розведення сил на Донбасі і очікують активних дій від Росії.</p>
      <p>
        <b>
          <i>Читайте більше новин на тему: <a href="https://zik.ua/tag/viyna_na_donbasi">війна на Донбасі</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/31/u_yes_shvalyuyut_rozvedennya_syl_na_donbasi_i_ochikuyut_aktyvnyh_diy_vid_rf_1681085"/>
        <a href="https://zik.ua/news/2019/10/30/u_rf_pryvitaly_rozvedennya_viysk_u_zolotomu_1680027"/>
        <a href="https://zik.ua/news/2019/10/29/v_ukraini_zapustyly_fond_vidnovlennya_donbasu_1679267"/>
        <a href="https://zik.ua/news/2019/10/29/pidsumky_roboty_tkg_vidkryly_shlyah_do_zustrichi_v_normandskomu_formati__1679119"/>
      </related>
    </article>
  </body>
</html>