<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/sony/sony-pravi-da-bo-ps5-najhitrejsa-konzola-na-svetu--hitrejsa-od-konzole-xbox-scarlett.html?RSS11f7bf9705b0e8d033aa7960df18241f"/>
    <meta property="og:site_name" content="Računalniške novice"/>
    <meta property="article:published_time" content="2019-11-01T20:27:00+00:00"/>
    <meta property="og:title" content="Sony pravi, da bo PS5 najhitrejša konzola na svetu – hitrejša od konzole Xbox Scarlett"/>
    <meta property="og:description" content="Sony PS5 bo najhitrejša konzola na svetu, če gre verjeti oglasu za novo delovno mesto, ki ga je pred kratkim objavil Sony. Novi oglas za delovno mesto Senior Cloud Engineering Mana"/>
  </head>
  <body>
    <article>
      <h1>Sony pravi, da bo PS5 najhitrejša konzola na svetu – hitrejša od konzole Xbox Scarlett</h1>
      <address>
        <time datetime="2019-11-01T20:27:00+00:00">01 Nov 2019, 20:27</time>
      </address>
      <p><a href="https://www.techradar.com/news/gaming/consoles/ps5-release-date-news-and-features-1213409">Sony PS5</a> bo najhitrejša konzola na svetu, če gre verjeti oglasu za novo delovno mesto, ki ga je pred kratkim objavil Sony. <a href="https://boards.greenhouse.io/sonyinteractiveentertainmentplaystation/jobs/1929657">Novi oglas</a> za delovno mesto Senior Cloud Engineering Manager v korporaciji Sony Interactive Entertainment, je vsem potencialnim kandidatom in tudi širši javnosti podal zelo ambiciozno sporočilo, ki je in brez dvoma še bo dvignil kar nekaj prahu. Gre v bistvu za zelo pogumno izjavo Sonyja, predvsem glede na trenutno stanje, ki vlada na trgu konzol na splošno.</p>
      <p><a href="https://www.techradar.com/reviews/xbox-one-x">Xbox One X</a> je v tem trenutku okronana kot najbolj zmogljiva konzola, saj ponuja resnično velike procesne moči. Konzola <a href="https://www.techradar.com/reviews/ps4-pro">PS4 Pro</a> ji tako sledi na drugem mestu in tega se Sony dobro zaveda. Želi si spremeniti vrstni red na vrhu trga konzol in s tem seveda ponovno prevzeti prvo mesto.</p>
      <p>V opisu delovnega mesta lahko najdemo, da bo kandidat pomagala pri »gradnji nove generacije oblačne infrastrukture« in bo eden od vodij elitne ekipe, ki bo v letu 2020 izdala najhitrejšo konzolo na svetu. Brez zadržkov so pri Sonyju oglas objavili in s tem podali jasno sporočilo ne samo zunanji javnosti, temveč tudi internim ekipam, ki delajo na projektu in skrbijo za razvoj nove konzole.</p>
      <p>
        <b>Napeta tekma do cilja</b>
      </p>
      <p>Glede na to, da bi naj obe konzoli, tako Xbox Scarlett in PS5 izšli ob koncu naslednjega leta, je vprašanje zmogljivosti in hitrosti še kako pomembno. To bo po vsej verjetnosti na koncu tudi odločalo o tem, katero si bodo izbrali tisti kupci, ki niso navezani na nobeno od znamk. O tem, kaj so prednosti hitrejših konzol, verjetno ni potrebno izgubljati preveč besed kajne? Hitrejše konzole nam omogočajo hitrejša nalaganja, zmanjšajo zamike v večigralskih načinih in v celoti poskrbijo za kvalitetnejšo uporabniško izkušnjo. Ne glede na to, ali igramo masivne »open-world« igre, kot je recimo <a href="https://www.techradar.com/news/cyberpunk-2077-release-date-trailer-and-news">Cyberpunk 2077</a>, ali »fast-paced« spletne streljačine, kot je recimo <a href="https://www.techradar.com/news/call-of-duty-modern-warfare-release-date-trailer-and-news">Call of Duty: Modern Warfare</a>, uporabniška izkušnja pri vseh postaja vse pomembnejši faktor pri nakupnih odločitvah.</p>
      <p>Hitrost obeh konzol nove generacije bo brez dvoma velik preskok iz tega, kar smo igralci navajeni danes. Majhne spremembe v hitrosti niti niso toliko pomembne, ko govorimo o povprečnih uporabnikih konzol, temveč gre za večje razlike predvsem v primerih, kjer igralci razmišljajo tudi o uporabi VR naprav ipd. – Sony je ravno na tem področju že veliko naredil, pričakujemo pa še dodatne novosti.</p>
      <p>Če bo Sonyju dejansko uspelo narediti najhitrejšo konzolo na svetu, bo to pomenilo, da bo Xbox izgubil edino konkurenčno prednost, s katero se lahko trenutno pohvali na trgu »gaming« naprav.</p>
      <footer>Povezave: <a href="http://www.techradar.com/news/sony-claims-ps5-will-be-worlds-fastest-console-beating-xbox-scarlett">TechRadar</a></footer>
    </article>
  </body>
</html>