<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/krfs-bekkevold-tar-ikke-gjenvalg/71774995"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T20:53:12+00:00"/>
    <meta property="og:title" content="KrFs Bekkevold tar ikke gjenvalg"/>
    <meta property="og:description" content="Bekkevold blant dem som støttet Knut Arild Hareide i diskusjonen om partiets veivalg."/>
  </head>
  <body>
    <article>
      <h1>KrFs Bekkevold tar ikke gjenvalg</h1>
      <h2>Bekkevold blant dem som støttet Knut Arild Hareide i diskusjonen om partiets veivalg.</h2>
      <address><time datetime="2019-11-01T20:53:12+00:00">01 Nov 2019, 20:53</time> by <a rel="author">NTB I</a></address>
      <p>Geir Jørgen Bekkevold (KrF) stiller ikke til gjenvalg til Stortinget i 2021. Han var blant dem som støttet Knut Arild Hareide i diskusjonen om partiets veivalg.</p>
      <p>Ifølge <a href="https://www.vl.no/nyhet/bekkevold-gir-seg-pa-stortinget-1.1611219">Vårt Land</a> kunngjorde Bekkevold avgjørelsen rett etter at <a href="https://www.dagbladet.no/nyheter/knut-arild-hareide-tar-ikke-gjenvalg---vemodig/71771108">Hareide varslet det</a> samme torsdag kveld.</p>
      <p>
        <b>«Vi kom inn sammen på Stortinget i 2009, og vi går sammen ut i 2021», skrev Bekkevold, som representerer Telemark, på <a href="https://www.facebook.com/geir.bekkevold/posts/10218038525228270">Facebook</a>.</b>
      </p>
      <p>- Jeg gikk tidlig ut etter at jeg og Knut Arild tapte veivalget og sa at det blir vanskelig for meg å drive valgkamp for et regjeringsalternativ som jeg ikke tror på og er dypt uenig i.</p>
      <p>Det er bedre at fylkeslaget i Telemark har en førstekandidat som kjenner på en entusiasme knyttet til dette veivalget, sier Bekkevold til Vårt Land.</p>
      <p>Daværende partileder Knut Arild Hareides foreslo et regjeringssamarbeid med Arbeiderpartiet og Sosialistisk Venstreparti, men tapte med knapp margin på partiets landsmøte 2. november i fjor. Han gikk av da partiet trådte inn i den borgerlige regjeringen.</p>
    </article>
  </body>
</html>