<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/zo-is-de-bitcoin-op-een-dag-10-000-dollar-meer-waard-32989"/>
    <meta property="og:site_name" content="Apparata"/>
    <meta property="article:published_time" content="2019-11-01T15:03:00+00:00"/>
    <meta property="og:title" content="Zo is de Bitcoin op één dag 10.000 dollar meer waard"/>
    <meta property="og:description" content="Was de Bitcoin gisteren nu $ 16.000,- of $ 4.250,- waard?"/>
  </head>
  <body>
    <article>
      <h1>Zo is de Bitcoin op één dag 10.000 dollar meer waard</h1>
      <h2>Was de Bitcoin gisteren nu $ 16.000,- of $ 4.250,- waard?</h2>
      <address><time datetime="2019-11-01T15:03:00+00:00">01 Nov 2019, 15:03</time> by <a rel="author" href="https://www.apparata.nl/nieuws/author/robertkroes" target="_blank">robertkroes</a></address>
      <p>Terwijl de Bitcoin gisteren <a href="https://www.apparata.nl/nieuws/koers-bitcoin-zwalkt-op-verjaardag-32970">iets te vieren</a> had en Halloween menig investeerder van de cryptobeurs hield was het toch ook voor de Bitcoin ‘trick or treat’. Er waren in aanloop naar 31 oktober heel veel voorspellingen gedaan.</p>
      <p>Zo was er een bijzondere voorspelling dat de Bitcoin in oktober de $ 16.000,- zou halen. Ondanks dat de twee eerdere voorspellingen van deze mysterieuze anonieme figuur uitgekomen zijn werd er toch lang lacherig over gedaan. Dit veranderde plotseling in hoop toen de koersen vorige week tijdens de weekend-rally met duizenden dollars stegen.</p>
      <p>Daar tegenover stond de voorspelling van Bitcoin-criticus Tone Vays. Hij had in mei voorspeld dat de Bitcoin uit zou komen op een koers van $ 4.200,-. Nu is het zo dat iedere cryptobeurs op basis van haar eigen vraag en aanbod zelf de koersen vaststeld.</p>
      <p>Hierdoor gebeurde het ongelofelijke. Op dezelfde dag, 31 oktober 2019, schoot de koers op cryptobeurs BTSE omhoog tot $ 15.700,-. Inderdaad, een fractie onder de in januari voorspelde $ 16.000,-. Tegelijkertijd waren het moeilijke tijden voor de Bitcoin op cryptobeurs Coinbase Pro. Hier tikte de Bitcoin op het dieptepunt $ 4.250,- aan. Dat was inderdaad een fractie naast de waarde die Tone Vays in mei van dit jaar voorspelde.</p>
      <p>Helaas is het niet mogelijk om van deze extreme koersverschillen te profiteren door jouw Bitcoin op de ene beurs te kopen en op een andere beurs te verkopen. Dit omdat de Bitcoin bij verkoop op een beurs altijd wordt omgerekend naar valuta. Daarom is het dus erg belangrijk om je te verdiepen in de koop- én verkoopkoers als je een beurs uitkiest voor jouw investeringen.</p>
      <p>De <a href="https://cryptoclan.nl/live-cryptokoersen-bitcoin-en-altcoins/">live koersen</a> op de reguliere beurzen, die ik vandaag om 15.45 uur vastlegde, laten overigens zien dat de Bitcoin en andere cryptomunten negatief het weekend ingaan.</p>
      <figure>
        <img src="https://static.apparata.nl/images/2019/bitcoin-top-5-cryptomunten-negatief-weekend.jpg"/>
      </figure>
      <p>Bron: <a href="https://bitcoinexchangeguide.com/bitcoin-price-fulfills-two-extreme-predictions-in-a-single-day-16000-to-4200-and-back/">Bitcoinexchangeguide</a></p>
      <p>We zijn benieuwd hoe het met de <a href="https://www.apparata.nl/nieuws/dit-is-wat-de-bitcoin-de-rest-van-2019-gaat-doen-30976">volgende voorspellingen</a> af zal lopen.</p>
    </article>
  </body>
</html>