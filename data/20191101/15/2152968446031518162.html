<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/01/kandidat-kmet-za-oriahovo-se-otkaza-ot-balotaja.428203"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T15:22:00+00:00"/>
    <meta property="og:title" content="Кандидат-кмет за Оряхово се отказа от балотажа"/>
    <meta property="og:description" content="Избори обаче ще има, заличават името му от бюлетините | Dnes.bg"/>
  </head>
  <body>
    <article>
      <h1>Кандидат-кмет за Оряхово се отказа от балотажа</h1>
      <h2>Избори обаче ще има, заличават името му от бюлетините</h2>
      <address><time datetime="2019-11-01T15:22:00+00:00">01 Nov 2019, 15:22</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Един от кандидатите за кмет на село Оряховец, община Баните се отказа от балотажа. Името му ще бъде заличено от бюлетините и там ще фигурира само неговият опонент, съобщи БНР.</p>
      <p>Три дни преди втория тур на местните избори в село Оряховец единият кандидат за кмет внесъл в Общинската избирателна комисия заявление за отказ от участие.</p>
      <p>Миналата неделя и двамата са спечелили равен брой гласове - по 185 от имащите право на глас 494 избиратели. Общинската избирателна комисия в Баните допуснала и двамата до втори тур.</p>
      <p>В понеделник са били утвърдени образците на бюлетините, а вчера представители на ОИК получили вече отпечатаните бюлетини. Новината се разчула и местните хора се чудят дали ще има избори в неделя.</p>
      <p>Заявлението било препратено до ЦИК за произнасяне. Председателят на ОИК в Баните Митко Огнянов уверил, че избори все пак ще има: "Неговото име го заличаваме във вече отпечатаната бюлетина. Другият кандидат се явява самичък. Мотивите му за отказ са лични“.</p>
      <p> </p>
    </article>
  </body>
</html>