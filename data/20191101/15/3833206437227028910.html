<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Zdravko-Dimitrov-razgovarya-s-grazhdani-na-Plovdiv-pri-centralnata-predizborna-shatra-na-Glavnata-910416"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T15:09:00+00:00"/>
    <meta property="og:title" content="Здравко Димитров разговаря с граждани на Пловдив при централната предизборна шатра на Главната"/>
    <meta property="og:description" content="&quot;Това е нашият отбор!“ С тези думи пловдивчанин се обърна към кандидата на ГЕРБ за кмет на Пловдив З..."/>
  </head>
  <body>
    <article>
      <h1>Здравко Димитров разговаря с граждани на Пловдив при централната предизборна шатра на Главната</h1>
      <address>
        <time datetime="2019-11-01T15:09:00+00:00">01 Nov 2019, 15:09</time>
      </address>
      <p>"Това е нашият отбор!“ С тези думи пловдивчанин се обърна към кандидата на ГЕРБ за кмет на Пловдив <a href="https://www.plovdiv24.bg/novini/persons/335.html">Здравко Димитров</a> и към кандидата за кмет на район "Централен“ <a href="https://www.plovdiv24.bg/novini/persons/5122.html">Георги Стаменов</a>, които се срещнаха с граждани на предизборния пункт на партията на главната улица в града.</p>
      <p>"Имате подкрепата ми. Ще гласувам за Вас на вота! Пожелавам Ви успех и победа!“, категоричен бе минувачът.</p>
      <p><a href="https://www.plovdiv24.bg/novini/persons/335.html">Здравко Димитров</a> и <a href="https://www.plovdiv24.bg/novini/persons/5122.html">Георги Стаменов</a> се разходиха по Главната и се срещнаха с граждани пред шатрата. Те бяха придружени от евродепутата Емил Радев от ЕНП/ГЕРБ и народните представители Димитър Лазаров и Красимир Ципов.</p>
      <p>Преди това кандидатите за кметове на Пловдив <a href="https://www.plovdiv24.bg/novini/persons/335.html">Здравко Димитров</a>, на район "Централен“ <a href="https://www.plovdiv24.bg/novini/persons/5122.html">Георги Стаменов</a> и на "Южен“ <a href="https://www.plovdiv24.bg/novini/persons/3633.html">Костадин Язов</a> заведоха евродепутата Емил Радев в Малката базилика. Той остана възхитен от уникалните антични мозайки от края на 5 век.</p>
      <p>"Те са сред най-доброто, правено от майсторите от Филипополската школа“, обясни уредничката Флора Агопян. По думите й мозайките от Малката, както и тези от Епископската базилика са в индикативния списък на ЮНЕСКО.</p>
    </article>
  </body>
</html>