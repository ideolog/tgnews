<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/istanbulda-perakende-fiyatlar-yuzde-178-artti-213882h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T15:01:14+00:00"/>
    <meta property="og:title" content="İstanbul'da perakende fiyatlar yüzde 1,78 arttı"/>
    <meta property="og:description" content="İstanbul Ticaret Odası'nın (İTO) 1995 bazlı verilerine göre, Ekim 2019 itibarıyla Ücretliler Geçinme İndeksi yıllık ortalama yüzde 16,75 ve Toptan Eşya Fiyatları İndeksi yıllık ortalama yüzde 18,52 yükseldi."/>
  </head>
  <body>
    <article>
      <h1>İstanbul'da perakende fiyatlar yüzde 1,78 arttı</h1>
      <h2>İstanbul Ticaret Odası'nın (İTO) 1995 bazlı verilerine göre, Ekim 2019 itibarıyla Ücretliler Geçinme İndeksi yıllık ortalama yüzde 16,75 ve Toptan Eşya Fiyatları İndeksi yıllık ortalama yüzde 18,52 yükseldi.</h2>
      <address>
        <time datetime="2019-11-01T15:01:14+00:00">01 Nov 2019, 15:01</time>
      </address>
      <p>Ekimde bir önceki aya göre perakende fiyatlarda yüzde 1,78'lik, toptan fiyatlarda ise yüzde 1,50'lik artış kaydedildi. Söz konusu verilere yıllık bazda bakıldığında ise perakende fiyatlarda yüzde 11,28, toptan fiyatlarda yüzde 6,77 düzeyinde artış yaşandı.</p>
      <p>Perakende fiyatlar, ekimde bir önceki aya göre giyimde yüzde 10,5, diğer harcamalarda yüzde 3,67, konutta yüzde 2,01, gıdada yüzde 1,39, ev eşyasında yüzde 0,81, sağlık ve kişisel bakımda yüzde 0,09, ulaştırma ve haberleşmede yüzde 0,07 artarken, kültür, eğitim ve eğlencede ise yüzde 2,93 azaldı.</p>
      <p>Aynı dönemde toptan fiyatlar ise, kimyevi maddelerde yüzde 7,58, mensucatta yüzde 3,23, işlenmemiş maddelerde yüzde 2,61, yakacak ve enerji maddelerinde yüzde 1,90, madenlerde yüzde 1,40, inşaat malzemelerinde yüzde 0,37 arttı. Bu dönemde toptan fiyatların gıda maddelerinde ise yüzde 0,08 azaldığı görüldü.</p>
    </article>
  </body>
</html>