<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/spipakha-droga-za-200-mln-maskirana-kato-lyut-sos-405581.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T15:08:09+00:00"/>
    <meta property="og:title" content="Спипаха дрога за $200 млн., маскирана като лют сос"/>
    <meta property="og:description" content="Употребата на метамфетамини в Австралия намалява, но според държавната статистика зависимостта от наркотици се е увеличила"/>
  </head>
  <body>
    <article>
      <h1>Спипаха дрога за $200 млн., маскирана като лют сос</h1>
      <address>
        <time datetime="2019-11-01T15:08:09+00:00">01 Nov 2019, 15:08</time>
      </address>
      <p>Австралийската полиция арестува четирима души по подозрение, че внасят 400 кг метамфетамин в страната. Дрогата била скрита в бутилки с лют сос, съобщи Би Би Си.</p>
      <p>Служителите на граничната охрана на летището в Сидни провериха пратка със сос шрирача, пристигаща от Съединените щати, и откриха в нея наркотици на стойност 207 милиона долара.</p>
      <p>Малко след това са арестувани четирима мъже на 30, 34, 36 и 45 години. Най-възрастният беше задържан в четвъртък.</p>
      <p>Полицията се свърза с властите на САЩ, за да идентифицира подателя.</p>
      <p>Стюарт Смит, изпълняващ длъжността шеф на полицията в Южен Уелс, каза, че наркотици са открити в 768 бутилки, отиващи за проверка в лабораторията в Сидни.</p>
      <p>Той каза, че четиримата арестувани са важни членове на престъпната група и добави, че работата по идентифицирането на други членове на групата ще продължи.</p>
      <p>Вестник „Сидни Морнинг Хералд“ цитира полицай, който казва, че процесът на добавяне на наркотици в бутилки изисква познания по химия както от изпращащите, така и от получателите.</p>
      <p>Напоследък употребата на метамфетамини в Австралия намалява, но според държавната статистика зависимостта от наркотици се е увеличила.</p>
      <p>Това не е първият път, когато австралийската полиция успява да предотврати доставката на наркотици в страната.</p>
      <p>През юни граничните служители в Мелбърн откриха пратка с метамфетамин с цена на улицата 1,2 милиарда австралийски долара (800 милиона долара), скрита в аудиоколони.</p>
    </article>
  </body>
</html>