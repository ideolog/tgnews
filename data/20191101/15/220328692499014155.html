<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/dzherard-btlr-s-nov-ekshn-khit-405585.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T15:25:07+00:00"/>
    <meta property="og:title" content="Джерард Бътлър с нов екшън хит"/>
    <meta property="og:description" content="Актьорът ще оглави &quot;Самолетът&quot;"/>
  </head>
  <body>
    <article>
      <h1>Джерард Бътлър с нов екшън хит</h1>
      <address><time datetime="2019-11-01T15:25:07+00:00">01 Nov 2019, 15:25</time> by <a rel="author">Агенция Стандарт</a></address>
      <p>Стана ясен следващият екшън хит на Джерард Бътлър. Актьорът ще оглави "Самолетът", описващ историята на Рей Торънс - пилот, който успешно приземява повреден от буря самолет във военна зона. Уловен в капана между конфликтите на различни власти, които възнамеряват да присвоят самолета и съдбата на пътниците в него, Рей трябва някак да се справи със ситуацията и да гарантира сигурността на пасажерите, докато се появи помощ. Очаква се снимките да започнат следващата година. Филмът ще бъде продуциран от Лоренцо ди Бонавентура, както и от самия Бътлър. Сценарият е написан от Чарлс Къминг и Джей Пи Дейвис и е базиран върху роман на Къминг. Последната лента на Джерард "Код: Ангел" постигна прилични успехи. Третата част от екшън поредицата успя да събере над 133 милиона долара в световния боксофис на 40-милионен бюджет. Наскоро Бътлър приключи и снимките на катастрофичния трилър „Greenland” на режисьора Рик Роман Вог.</p>
    </article>
  </body>
</html>