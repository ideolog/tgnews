<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/obyavikha-grupata-na-voleybolistite-za-olimpiyskata-kvalifikatsiya-405587.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T15:43:44+00:00"/>
    <meta property="og:title" content="Обявиха групата на волейболистите за олимпийската квалификация"/>
    <meta property="og:description" content="България е със Сърбия, Холандия и Франция"/>
  </head>
  <body>
    <article>
      <h1>Обявиха групата на волейболистите за олимпийската квалификация</h1>
      <address><time datetime="2019-11-01T15:43:44+00:00">01 Nov 2019, 15:43</time> by <a rel="author">Пламен Вълков</a></address>
      <p>Мъжкият национален отбор на България по волейбол почти сигурно попада в тежка група заедно със Сърбия и Франция и на олимпийската квалификация в Берлин през януари. Волейболната федерация на Германия (DVV) потвърди двете групи, които включват общо осем отбора. Сега остава само официално потвърждение и от Европейската конфедерация по волейбол (CEV).</p>
      <p>Според разпределението България попада в група „В", в която са още отборите на настоящия европейски шампион Сърбия, силният тим на Франция и Холандия. В група „А" пък остават домакинът Германия, Белгия, Словения и Чехия.</p>
      <p>Традиционно формирането на групите в олимпийските квалификации се прави въз основа на последната европейска ранглиста, а отборите се разпределят в тях по принципа на „серпентината” като под №1 се поставя домакинът (Германия), а след това се разпределят и останалите отбори според класирането им в ранглистата на CEV. </p>
    </article>
  </body>
</html>