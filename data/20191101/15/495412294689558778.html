<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-inter-roma-primavera-streaming-video-tv-big-match-nel-campionato-1/1943093/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T15:54:06+00:00"/>
    <meta property="og:title" content="Diretta/ Inter Roma Primavera (risultato finale 2-4): Simonetti mette il sigillo!"/>
    <meta property="og:description" content="Diretta Inter Roma Primavera, risultato finale 2-4. I giallorossi dominano nel match valevole per la settima giornata del campionato Primavera 1."/>
  </head>
  <body>
    <article>
      <h1>Diretta/ Inter Roma Primavera (risultato finale 2-4): Simonetti mette il sigillo!</h1>
      <h2>Diretta Inter Roma Primavera, risultato finale 2-4. I giallorossi dominano nel match valevole per la settima giornata del campionato Primavera 1.</h2>
      <address><time datetime="2019-11-01T15:54:06+00:00">01 Nov 2019, 15:54</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA INTER ROMA PRIMAVERA (FINALE 2-4)</h4>
      <p><b>Diretta Inter Roma primavera:</b> pesante successo dei giallorossi nell’anticipo della 7^ giornata del campionato primavera 1, occorso al triplice fischio finale col risultato di 4-2. Dopo un primo tempo brillante, dove i giallorossi di De Rossi hanno condotto fino all’intervallo col 3-2, ecco che nella ripresa abbiamo assistito certo a un minor numero di gol, ma certo il bel calcio non è mancato. Ecco che già al via, la Roma primavera ha preso subito in mano le redini del match, cercando di insidiare la difesa compatta dei nerazzurri. La girandola dei cambi ha però interrotto il ritmo ben vivace: oltre la metà del secondo tempo però è sempre stata la squadra capitolina a reggere le fila del gioco. La rete che ha sigillato il successo della Roma primavera è poi arrivato all’82’ con Simonetti: sarà poi questa l’ultimA azione eclatante del match, anche se fino al triplice fischio finale il ritmo si è mantenuto alto. (Agg Mihela Colombo)</p>
      <h4>INTERVALLO</h4>
      <p><b>Diretta Inter Roma Primavera:</b> si è appena chiuso un primo tempo, per questo anticipo della 7^ giornata del campionato giovanile, davvero brillante e all’intervallo il tabellone del risultato è fermo sul<b> 3-2 per i giallorossi.</b> Fin dai primo minuti di gioco infatti abbiamo assistito a un incontro vivace e di alta tensione: non ci si è messo poi molto per segnare le prime reti. Dopo le prime scaramucce in area, ecco che ad aprire le marcature è stato il club giallorosso al 15’ con <b>Galeazzi:</b> il giocatore della Roma si è poi ripetuto pochi minuti dopo, ben sfruttando il momento di vero dominio in campo. Il riscatto dell’Inter non si è però fatto attendere a lungo e già da circa metà del primo tempo anche i ragazzi di Madonna hanno detto la loro. Al 32’ e al 37’ Schiro e Fonseca infatti hanno subito portato in parità il risultato: nel finale però la Roma primavera è stata più fortunata e al 42’ è stato ancora Galeazzi a portare i suoi in vantaggio. Vedremo ora che accadrà nella ripresa. (agg Michela Colombo)</p>
      <h4>SI GIOCA</h4>
      <p><b>Inter Roma Primavera</b> sta per cominciare, ci resta comunque il tempo per esaminare le statistiche stagionali di queste due formazioni. Possiamo osservare che Inter e Roma Primavera hanno entrambe ottenuto finora 12 punti nella classifica del campionato Primavera 1, anche se i nerazzurri hanno giocato una partita in meno. Dunque i nerazzurri hanno raccolto quattro vittorie e una sola sconfitta, mentre per la Roma ecco quattro successi ma anche due sconfitte. Il rendimento è comunque molto simile, come si evince anche dalla differenza reti: per l’Inter +6 grazie a 13 gol segnati a fronte di 7 al passivo, mentre la Roma si trova a +5 perché ha segnato 16 reti ma ne ha pure già incassate 11. Adesso però basta numeri, perché la parola deve passare al campo per questo affascinante anticipo che caratterizza per il calcio giovanile questo venerdì festivo: Inter Roma Primavera infatti sta per cominciare! (Aggiornamento di Mauro Mantegazza)</p>
      <h4>STREAMING VIDEO E TV: COME VEDERE LA PARTITA</h4>
      <p><b>Inter Roma Primavera</b> sarà visibile in <b>diretta tv</b> in chiaro sul canale numero 60 di Sportitalia, che detiene l’esclusiva del campionato Primavera 1 sul digitale terrestre. La <b>diretta streaming video</b> via internet della partita si potrà seguire collegandosi tramite pc oppure con dispositivi mobili come tablet o smartphone sul sito sportitalia.com.</p>
      <h4>LA STORIA RECENTE</h4>
      <p>Aspettando la <b>diretta</b> di <b>Inter Roma Primavera</b>, è lecito curiosare nella storia recente di questa partita sempre affascinante. Dal 2012 ci sono la bellezza di 19 confronti, davvero tanti in appena sette anni: il dato curioso è che c’è un solo pareggio, a fronte di dieci successi per l’Inter e otto vittorie della Roma. I nerazzurri sono dunque in vantaggio, anche se non così netto; questa differenza si ripercuote anche sul numero delle reti segnate, che sono infatti 33 per l’Inter e 30 per la Roma. Nello scorso campionato di Primavera 1 i confronti erano stati ben tre: in stagione regolare una vittoria per parte rispettando il fattore campo, 4-2 Roma il 2 novembre 2018 e 3-1 Inter il 9 marzo 2019, poi le due squadre si sono affrontate anche nella finale scudetto. Torniamo dunque a martedì 11 giugno a Sassuolo, per ricordare il perentorio 3-0 dell’Inter, firmato dalla rete di Facundo Colidio al 23’ minuto e dalla doppietta nel finale di Sebastiano Esposito, in gol al 35’ e al 45’ minuto del secondo tempo. (Aggiornamento di Mauro Mantegazza)</p>
      <h4>ORARIO E PRESENTAZIONE PARTITA</h4>
      <p><b>Inter Roma Primavera</b>, che sarà <b>diretta</b> dal signor Luca Zufferli e si gioca venerdì 1 novembre alle ore 15.00, sarà una sfida valevole per la settima giornata del campionato <b>Primavera 1 2019-2020</b>. Match tra due squadre attualmente a pari punti in classifica, anche se l’Inter ha disputato una partita in meno, <a href="https://www.ilsussidiario.net/news/diretta-genoa-inter-primavera-streaming-video-tv-nerazzurri-per-mantenere-la-vetta/1938457/"><b>restando per il momento ferma al ko in casa del Genoa</b></a> in campionato. Quello stesso Genoa di cui la Roma è riuscita a fare un sol boccone nell’ultima sfida disputata, un pronto riscatto da parte dei giallorossi che avevano sofferto nei precedenti match iniziali di campionato. La vittoria sui Grifoni con i gol di Bove (doppietta), Simonetti e Zalewski potrebbe aver rappresentato una svolta anche sul piano della continuità, visto che <a href="https://www.ilsussidiario.net/news/diretta-roma-genoa-primavera-streaming-video-tv-il-grifone-e-la-vera-sorpresa/1940747/"><b>si è trattato della terza vittoria consecutiva</b></a> ottenuta dalla formazione allenata da Alberto De Rossi, dopo quelle centrate precedentemente contro Bologna in casa e Napoli in trasferta.</p>
      <h4>PROBABILI FORMAZIONI INTER ROMA PRIMAVERA</h4>
      <p>Le probabili formazioni di Inter Roma Primavera, venerdì 1 novembre alle ore 15.00, sfida valevole per la settima giornata del campionato Primavera 1. 3-5-2 per l’Inter allenata da Armando Madonna, così schierata: Pozzer; Vaghi, Ntube, Kinkoue; Vezzoni, Gianelli, Squizzato, Schirò, Colombini; Mulattieri, Fonseca. Risponderà la Roma di Alberto De Rossi disposta in campo con un 4-3-3: Cardinali; Calafiori, Trasciani, Bianda, Parodi; Bove, Darboe, Riccardi; Providence, Estrella, D’Orazio.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-formula-1-prove-libere-austin-live-tempi-e-classifica-gp-usa-2019/1943175/"/>
        <a href="https://www.ilsussidiario.net/news/diretta-spezia-chievo-streaming-video-dazn-veneti-verso-la-vetta-serie-b/1942697/"/>
        <a href="https://www.ilsussidiario.net/news/diretta-civitanova-modena-streaming-video-tv-rai-prima-semifinale-di-supercoppa/1943280/"/>
        <a href="https://www.ilsussidiario.net/news/diretta-atp-parigi-bercy-2019-djokovic-tsitsipas-streaming-video-orario-tennis/1943880/"/>
        <a href="https://www.ilsussidiario.net/news/diretta-olimpia-milano-barcellona-streaming-video-tv-armani-e-gala-di-eurolega/1942921/"/>
        <a href="https://www.ilsussidiario.net/news/diretta-perugia-trento-streaming-video-e-tv-rai-che-match-per-la-supercoppa/1943294/"/>
      </related>
    </article>
  </body>
</html>