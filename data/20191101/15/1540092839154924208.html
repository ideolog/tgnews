<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/195917/oxi-toy-ste-stoys-moyftides-xanthis-kai-komotinis"/>
    <meta property="og:site_name" content="CNN.gr"/>
    <meta property="article:published_time" content="2019-11-01T15:59:08+00:00"/>
    <meta property="og:title" content="«Όχι» του ΣτΕ στους Μουφτήδες Ξάνθης και Κομοτηνής"/>
    <meta property="og:description" content="Την απόρριψη των αιτήσεων ακυρώσεως που είχαν καταθέσει οι μουφτήδες Ξάνθης και Κομοτηνής , κατά των αποφάσεων του υπουργού Παιδείας , με τις οποίες..."/>
  </head>
  <body>
    <article>
      <h1>«Όχι» του ΣτΕ στους Μουφτήδες Ξάνθης και Κομοτηνής</h1>
      <h2>Την απόρριψη των αιτήσεων ακυρώσεως που είχαν καταθέσει οι μουφτήδες Ξάνθης και Κομοτηνής, κατά των αποφάσεων του υπουργού Παιδείας, με τις οποίες διαπιστώθηκε η αυτοδίκαιη λύση της υπηρεσιακής τους σχέσης ως Μουφτήδων, λόγω παρελεύσεως του ορίου ηλικίας (67ου έτους) αποφάσισε ομόφωνα η Ολομέλεια του Συμβουλίου της Επικρατείας, κρίνοντας ότι είναι αβάσιμες.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:59 , 01 November 2019 - 18:06</p>
      <p>Αναλυτικότερα, η <b>Ολομέλεια</b> του <b>ΣτΕ</b> με τις υπ΄ αριθμ. 2100 και 2101/2019 αποφάσεις της έκρινε ότι οι διατάξεις του νόμου 4559/2018 περί της αυτοδίκαιης εξόδου από την υπηρεσία με τη συμπλήρωση του 67ου έτους της ηλικίας τους αποτελούν αντικειμενική ρύθμιση που αφορά τους μουφτήδες και τοποτηρητές μουφτήδες.<br/><br/>Παράλληλα, αναφέρει η Ολομέλεια του ΣτΕ, ότι το <b>όριο εξόδου</b> από την υπηρεσία που τίθεται από την νομοθεσία «εντάσσεται στο γενικό καθεστώς αποχωρήσεως από την υπηρεσία με τη <b>συμπλήρωση</b> <b>ορισμένου</b> ορίου ηλικίας των δημοσίων υπαλλήλων και λειτουργών και αντιστοιχεί, άλλωστε, προς το κατ' άρθρο 88 παράγραφος 5 του Συντάγματος όριο ηλικίας υπηρεσίας των δικαστικών λειτουργών και δη των ανωτάτων».<br/><br/>Τέλος, η Ολομέλεια του ΣτΕ απέρριψε όλους τους <b>ισχυρισμούς</b> των <b>μουφτήδων</b> περί της παραβιάσεως της κατοχυρούμενης στο άρθρο 13 του Συντάγματος θρησκευτικής ελευθερίας και της συνταγματικής αρχής της αναλογικότητας, όπως απέρριψε και τους ισχυρισμούς περί παραβιάσεως των άρθρων 9 και 14 της Ευρωπαϊκής Σύμβασης των Δικαιωμάτων του Ανθρώπου (ΕΣΔΑ) και περί <b>παραβιάσεως</b> των άρθρων 18, 26 και 27 του Διεθνούς Συμφώνου για τα ατομικά και πολιτικά δικαιώματα, ενώ απέρριψε και τους ισχυρισμούς τους περί παραβιάσεως της Ευρωπαϊκής νομοθεσίας.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/194836/anadromika-syntaxioyxon-se-poioys-tha-dothoyn-kai-se-poioys-oxi">Αναδρομικά συνταξιούχων: Σε ποιους θα δοθούν και σε ποιους όχι</a>
        </li>
        <li>
          <a href="https://www.cnn.gr/news/ellada/story/194805/prasino-fos-apo-to-ste-gia-ti-grammi-4-toy-metro">«Πράσινο φως» από το ΣτΕ για τη γραμμή 4 του μετρό</a>
        </li>
        <li>
          <a href="https://www.cnn.gr/oikonomia/story/194463/syntaxeis-ayxiseis-eos-kai-120-eyro-me-anadromika-trion-minon-exetazei-to-ypoyrgeio-ergasias">Συντάξεις: Αυξήσεις έως και 120 ευρώ με αναδρομικά τριών μηνών - Τι εξετάζει το υπουργείο Εργασίας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/71348/moyfthdes">ΜΟΥΦΤΗΔΕΣ</a>
        </li>
        <li>
          <a href="https://www.cnn.gr/eidhseis/tag/769/symvoylio-tis-epikrateias">ΣΥΜΒΟΥΛΙΟ ΤΗΣ ΕΠΙΚΡΑΤΕΙΑΣ</a>
        </li>
        <li>
          <a href="https://www.cnn.gr/eidhseis/tag/6061/xanthi">ΞΑΝΘΗ</a>
        </li>
        <li>
          <a href="https://www.cnn.gr/eidhseis/tag/17770/komothnh">ΚΟΜΟΤΗΝΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/01/195916/snapshot/atm-1524868_640.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195907/snapshot/2742388.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195917/snapshot/1146602.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195885/snapshot/2416906-1.jpg"/>
      </figure>
    </article>
  </body>
</html>