<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/golosuvannya_po_dubnevychu_prodemonstruvalo_rozkol_fraktsii_zelenskogo_1681601"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T15:30:00+00:00"/>
    <meta property="og:title" content="Голосування щодо Дубневича продемонструвало розкол фракції Зеленського"/>
    <meta property="og:description" content="Деякі депутати фракції &quot;Слуга народу&quot;, яких пов'язують з олігархом Ігорем Коломойським, відмовилися голосувати за зняття недоторканності з Ярослава Дубневича. Таким чином, можливо, фактичний розкол між Зеленським і Коломойським остаточно відбувся."/>
  </head>
  <body>
    <article>
      <h1>Голосування щодо Дубневича продемонструвало розкол фракції Зеленського</h1>
      <address><time datetime="2019-11-01T15:30:00+00:00">01 Nov 2019, 15:30</time> by <a rel="author" href="https://zik.ua/author/andriy_golovachov" target="_blank">Андрій Головачов</a></address>
      <p>
        <b>Деякі депутати фракції "Слуга народу", яких пов'язують з олігархом Ігорем Коломойським, відмовилися голосувати за зняття недоторканності з Ярослава Дубневича. Таким чином, можливо, фактичний розкол між Зеленським і Коломойським остаточно відбувся.</b>
      </p>
      <p>Про це пише Андрій Головачов на своїх сторінці у <a href="https://www.facebook.com/permalink.php?story_fbid=2177966875846412&amp;id=100008993618796">Facebook</a>.</p>
      <p>Зеленський втратив більшість у ВР: що далі?</p>
      <p>Вчорашнє <a href="https://zik.ua/ru/news/2019/10/31/vaks_zavtra_yzberet_meru_presechenyya_dubnevychu_1681149">голосування по Дубневичу</a> показало, що Зеленський вже не володіє більшістю голосів в ВР.</p>
      <p>З 252 депутатів від "Слуги народу" за зняття недоторканності з Дубневича проголосували тільки 208 депутатів. Група Коломойського, на чолі з Дубинським і Бужанський відмовилася голосувати. Голоси, яких бракує Зеленському, надала фракція Голос.</p>
      <p>Таким чином, можна вважати, що фактичний розкол між Зеленським і Коломойським вчора остаточно відбувся. Попереду жорстка боротьба до розпуску ВР.</p>
      <p>Коломойський показав, що без його депутатів Зеленський не має вже більшості у ВР. А Зеленський показав, що буде блокуватися з Голосом для просування свого порядку денного.</p>
      <p>Про те що остаточний вихід групи Коломойського зі СН відбудеться ще до Нового Року я писав відразу ж після виборів у ВР. Так воно і сталося!</p>
      <p>Нагадую про свій другий прогноз, що не пізніше наступної осені нинішній парламент припинить своє існування і необхідно вже готуватися до нових виборів.</p>
      <p>Які будуть результати невідомо, але нові вибори зараз поки ще важко передбачити. Багато чого буде залежати від таких факторів як:</p>
      <p>- за якою системою відбуватимуться вибори: за списками або за змішаною системою<br/>- як буде розвиватися мирний процес на Донбасі<br/>- як буде розвиватися справа ПриватБанку і співпраця із Заходом<br/>- чи зможе Зеленський продемонструвати суспільству результати боротьби з корупцією.</p>
      <p>Проте, вже зараз можна з упевненістю сказати, що:</p>
      <p>- Зеленський вже не матиме більшості і реальна влада перейде від нього до прем'єра, який буде вже підзвітний не президенту, а Заходу</p>
      <p>- ОПЗЖ збільшить свій результат на 5-6%<br/>- замість Голосу суспільству буде запропоновано новий проект, орієнтований на європейськи мислячу молодь<br/>- Коломойський піде на вибори з новою політсилою на чолі з Дубинським і .... не подолає 5% бар'єр</p>
      <p>- ЄС збільшить свою частку з 8% до 15-17%<br/>- Тимошенко наростить свій результат на 4-5%.</p>
      <p>
        <b>Андрій Головачов</b>
      </p>
      <related>
        <h4>читайте також</h4>
        <a href="https://zik.ua/news/2019/10/17/gladkovskyy_i_dubnevych_vesna_pryyshla_abo_yak_ne_vtratyty_reytyng_1670541"/>
        <a href="https://zik.ua/news/2019/09/10/andriy_golovachov_mylovanov_daremno_poliz_v_ministry_ekonomiky_1643671"/>
        <a href="https://zik.ua/news/2019/11/01/nove_rozsliduvannya_tragedii_v_odesi_tkachenko_robyt_vse_shchob_nihto_ne_1681573"/>
        <a href="https://zik.ua/news/2019/11/01/pivnichnyy_potik_i_gazova_viyna_rozklady_syl_1681403"/>
      </related>
    </article>
  </body>
</html>