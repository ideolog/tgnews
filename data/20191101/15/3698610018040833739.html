<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/v-ukrayini-u-novih-kinoteatrah-bude-vdvichi-bilshe-zhinochih-tualetiv-328140_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T15:02:00+00:00"/>
    <meta property="og:title" content="В Україні у нових кінотеатрах буде вдвічі більше жіночих туалетів"/>
    <meta property="og:description" content="З 1 листопада почала діяти відповідна будівельна норма."/>
  </head>
  <body>
    <article>
      <h1>В Україні у нових кінотеатрах буде вдвічі більше жіночих туалетів</h1>
      <h2>З 1 листопада почала діяти відповідна будівельна норма.</h2>
      <address>
        <time datetime="2019-11-01T15:02:00+00:00">01 Nov 2019, 15:02</time>
      </address>
      <p>В п'ятницю, 1 листопада, в Україні набули чинності нові державні будівельні норми (ДБН) щодо проектування закладів культури. Тепер <a href="https://dt.ua/ECONOMICS/vlasnikiv-kinoteatriv-zobov-yazhut-vidilyati-vdvichi-bilshe-miscya-dlya-zhinochih-tualetiv-319309_.html"><b>жіночих туалетів</b></a> у нових та реконструйованих кінотеатрах і театрах стане вдвічі більше, через зміни вимог щодо їх розрахункової кількості, повідомили у пресслужбі Конфедерації будівельників України.</p>
      <p>Зазначається, що за новим розрахунком – один унітаз на 15 осіб в кінотеатрах та на 10 осіб в театрах.</p>
      <p>"При цьому частина туалетних кімнат також має обов'язково проектуватися доступними для людей з інвалідністю та інших груп маломобільного населення і містити сповивальні столики для немовлят", - йдеться в повідомленні, поширеному через електронну пошту у п'ятницю.</p>
      <p>Крім того, нагадаємо, що з 1 серпня також вступила в дію нова будівельна норма, що передбачає обов'язкове влаштування туалетів для відвідувачів у великих супермаркетах і гіпермаркетах з торговою площею 2500 кв. м і більше при їх новому будівництві або реконструкції.</p>
      <p> </p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>