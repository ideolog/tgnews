<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637378/%D9%81%D8%B1%D9%88%D8%B4-%D8%AC%D9%87%D8%A7%D9%86%DB%8C-%DA%AF%D9%88%D8%B4%DB%8C-%D9%87%D8%A7%DB%8C-%D9%87%D9%88%D8%B4%D9%85%D9%86%D8%AF-%D9%BE%D8%B3-%D8%A7%D8%B2-%D8%AF%D9%88-%D8%B3%D8%A7%D9%84-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T15:04:00+00:00"/>
    <meta property="og:title" content="فروش جهانی گوشی های هوشمند پس از دو سال افزایش یافت"/>
    <meta property="og:description" content="گزارش ها نشان می دهند که فروش جهانی گوشی های هوشمند در طی دو سال اخیر برای اولین بار افزایش یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/637378/%D9%81%D8%B1%D9%88%D8%B4-%D8%AC%D9%87%D8%A7%D9%86%DB%8C-%DA%AF%D9%88%D8%B4%DB%8C-%D9%87%D8%A7%DB%8C-%D9%87%D9%88%D8%B4%D9%85%D9%86%D8%AF-%D9%BE%D8%B3-%D8%A7%D8%B2-%D8%AF%D9%88-%D8%B3%D8%A7%D9%84-%D8%A7%D9%81%D8%B2%D8%A7%DB%8C%D8%B4-%DB%8C%D8%A7%D9%81%D8%AA">فروش جهانی گوشی های هوشمند پس از دو سال افزایش یافت</a>
      </h1>
      <h2>گزارش ها نشان می دهند که فروش جهانی گوشی های هوشمند در طی دو سال اخیر برای اولین بار افزایش یافته است.</h2>
      <address><time datetime="2019-11-01T15:04:00+00:00">01 Nov 2019, 15:04</time> by <a rel="author">بولتن نیوز | bultannews.com</a></address>
      <p><b>گروه IT:</b> همانطور که می دانید، بازار موبایل در طی دو سال اخیر با نوسانات بسیاری مواجه بوده است؛ چراکه امروزه افراد تمایل کمتری به خرید و یا تعویض گوشی های نو پیدا کرده اند. با این حال شرکت <b>Strategy Analytics</b> به تازگی اعلام کرده که <b>فروش جهانی گوشی های هوشمند</b> در سه ماهه اخیر، نسبت به سال گذشته حدودا <b>2 درصد افزایش</b> یافته است. طبق محاسبات انجام شده، میزان فروش گوشی های هوشمند در سه ماهه سوم سال 2018 و 2019 به ترتیب برابر با<b> 359.8</b> و <b>366.3</b> میلیون دستگاه بوده است. لیندا سوی، مدیر کمپانی<b> Strategy Analytic</b> علت این امر را رقابت شرکت ها بر سر ارائه گوشی های ارزان تر، افزایش ابعاد نمایشگرها و اضافه شدن فناوری <b>5G</b> به محصولات می داند.   <br/>به گزارش بولتن نیوز به نقل از کلیک، البته ناگفته نماند که برندهای آسیایی <b>سامسونگ</b> و <b>هواوی</b> بیشترین سهم را از بازار داشته اند. سامسونگ موفق شد تا با عرضه سری <b>گلکسی نوت 10</b>، میزان فروش محصولات خود در سال جدید را<b> 8 درصد افزایش</b> دهد. این در حالی است که شرکت چینی<b> هواوی</b> توانسته علیرغم همه تحریم ها و مشکلات موجود، این رقم را به<b> 29 درصد</b> برساند.  </p>
      <figure>
        <img src="https://www.bultannews.com/files/fa/news/1398/8/10/1190010_168.jpg"/>
      </figure>
      <p>شاید جالب باشد بدانید که فروش<b> اپل</b> در سال اخیر با<b> افت 3 درصدی</b> مواجه بوده است. با این حال تحلیلگران معتقدند که محبوبیت بالای<b> آیفون 11</b> می تواند شرایط را به نفع اپل تغییر دهد. <b>شیائومی</b> نیز با عرضه موفقیت آمیز محصولات خود در هند و چین، سهم عمده ای از فروش جهانی اسمارت فون ها را به خود اختصاص داده است. البته این کمپانی چینی باید کم کم به فکر افزایش فروش خود در سایر قاره ها نیز باشد؛ چراکه شرکت های رقیب نظیر <b>هواوی</b>،<b> اوپو</b> و <b>ریلمی</b>، قلمروی خود را تا بخش های غربی اروپا گسترش داده اند.</p>
    </article>
  </body>
</html>