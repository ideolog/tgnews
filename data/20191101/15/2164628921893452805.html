<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42584_Na-Bukovini-vidviduvach-mahazinu-pobiv-politseyskoho"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-01T15:26:00+00:00"/>
    <meta property="og:title" content="На Буковині відвідувач магазину побив поліцейського"/>
    <meta property="og:description" content="Порушник накинувся з кулаками і наніс копу тілесні ушкодження. На спецлінію «102» надійшло повідомлення, що в селі Лопушна в одному"/>
  </head>
  <body>
    <article>
      <h1>На Буковині відвідувач магазину побив поліцейського</h1>
      <address>
        <time datetime="2019-11-01T15:26:00+00:00">01 Nov 2019, 15:26</time>
      </address>
      <p>
        <b>Порушник накинувся з кулаками і наніс копу тілесні ушкодження.</b>
      </p>
      <p>На спецлінію «102» надійшло повідомлення, що в селі Лопушна в одному з місцевих магазинів відвідувач здійснив словесну суперечку з продавчинею магазину. Про це повідомляє відділ комунікації поліції у Чернівецькій області.</p>
      <p>Отримавши повідомлення про суперечку, поліцейські Вижницького відділення поліції прибули на виклик для врегулювання конфліктної ситуації. Під час спілкування з правоохоронцями 47-річний чоловік поводився агресивно і зухвало. Здійснюючи супротив, порушник накинувся з кулаками на поліцейського та наніс йому тілесні ушкодження.</p>
      <p>Слідчо-оперативна група Вижницького відділення поліції задокументувала правопорушення та опитала свідків події.</p>
      <p>Наразі за вказаним фактом вирішується питання про внесення відомостей до Єдиного реєстру досудових розслідувань за ознаками частини 2 статті 342 (Опір представникові влади, працівникові правоохоронного органу, державному виконавцю, приватному виконавцю, члену громадського формування з охорони громадського порядку і державного кордону або військовослужбовцеві, уповноваженій особі Фонду гарантування вкладів фізичних осіб) Кримінального кодексу України. За такі дії йому загрожує до двох років позбавлення волі.</p>
      <p>
        <i>Фото ілюстративне</i>
      </p>
    </article>
  </body>
</html>