<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/umidigi-power-3-lo-smartphone-con-una-batteria-da-6150-mah/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T15:31:00+00:00"/>
    <meta property="og:title" content="Umidigi Power 3, lo smartphone con una batteria da 6150 mAh."/>
    <meta property="og:description" content="Umidigi Power 3 può inoltre contare su ben quattro fotocamere posteriori, con la principale composta da un sensore da ben 48 Megapixel."/>
  </head>
  <body>
    <article>
      <h1>Umidigi Power 3, lo smartphone con una batteria da 6150 mAh.</h1>
      <address>
        <time datetime="2019-11-01T15:31:00+00:00">01 Nov 2019, 15:31</time>
      </address>
      <p>Umidigi Power 3 è un nuovissimo smartphone <b>con una batteria da ben 6150 mAh.</b> In perfetto tempismo per le festività natalizie, la società ha appena deciso di proporre un dispositivo con delle caratteristiche tecniche davvero molto allettanti.</p>
      <p>Il device ha un display FullHD+ da 6.53 pollici. In alto a sinistra troviamo un foro in cui è stata collocata la fotocamera da 16 megapixel, compatibile con l’intelligenza artificiale. Gli utenti potranno inoltre sfruttare lo sblocco facciale. Nella parte posteriore è presente<b> una quadrupla fotocamera</b> da 48 MP, 13 MP e due da 5 MP (una Depth e una Macro).</p>
      <figure>
        <img src="https://www.tomshw.it/images/images/2019/11/umidigi-power-3-59854.768x432.jpg"/>
      </figure>
      <p>Credit Image – <a href="https://www.notebookcheck.net/UMIDIGI-Power-3-coming-next-month-48-MP-quad-camera-and-6-150-mAh-battery-in-tow.440206.0.html">Notebook Check</a></p>
      <p>I consumatori potranno inserire contemporaneamente due SIM 4G e una microSD. Incluso <b>un ingresso per jack da 3.5 mm</b> e una porta USB di tipo C. Essa consente di ricaricare la batteria ad una velocità massima di 18W. L’aspetto senz’altro più interessante è la batteria da 6.150 mAh, che assicura molte ore di autonomia.</p>
      <p>Sotto la scocca troviamo un processore octa-core (2.0 Ghz) MediaTek Helio P60, una GPU Mali G72 MP3, 4 GB di RAM e 64 GB di ROM. Il dispositivo, con un design che non riserva particolari sorprese, sarà disponibile nelle colorazioni Midnight Green, Red, e Space Gray. Il prezzo di lancio dovrebbe coincidere<b> con circa 200 euro.</b></p>
      <blockquote>Lo Xiaomi Mi Mix 3 5G è uno degli smartphone compatibili con il nuovo standard di rete e disponibile in Europa. Lo trovate a <a href="https://toms.it/BoLjy">questo link.</a></blockquote>
    </article>
  </body>
</html>