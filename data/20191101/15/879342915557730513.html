<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/01/novyna/polityka/prystajko-vidreahuvav-veto-uhorshhyny-zayavu-nato-po-ukrayini"/>
    <meta property="og:site_name" content="Слово і Діло"/>
    <meta property="article:published_time" content="2019-11-01T15:58:01+00:00"/>
    <meta property="og:title" content="Пристайко відреагував на вето Угорщини на заяву НАТО щодо України"/>
    <meta property="og:description" content="За словами міністра, твердження його угорського колеги Петера Сійярто про те, що вони забороняли рішення комісії Україна-НАТО, стало несподіванкою для Києва."/>
  </head>
  <body>
    <article>
      <h1>Пристайко відреагував на вето Угорщини на заяву НАТО щодо України</h1>
      <address>
        <time datetime="2019-11-01T15:58:01+00:00">01 Nov 2019, 15:58</time>
      </address>
      <p>
        <b><a href="https://www.slovoidilo.ua/persony/prystaiko-vadym-volodymyrovych">Вадим Пристайко</a>, міністр закордонних справ, спростував заяву голови МЗС Угорщини Петера Сійярто про те, що <a href="https://www.slovoidilo.ua/2019/10/30/novyna/polityka/uhorshhyna-naklala-veto-zayavu-nato-po-ukrayini">країна нібито блокувала рішення комісії Україна-НАТО</a>.</b>
      </p>
      <p>Про це він заявив на брифінгу в Києві в п'ятницю, 1 листопада, передає <a href="https://www.eurointegration.com.ua/rus/news/2019/11/1/7102533/">«Європейська правда»</a>.</p>
      <related>
        <a href="https://www.slovoidilo.ua/2019/10/31/pogljad/polityka/ukrayina-nato-choho-zalezhyt-rishennya-ta-xto-mozhe-zavadyty"/>
      </related>
      <p>За словами міністра, твердження його угорського колеги Петера Сійярто про те, що вони забороняли рішення комісії Україна-НАТО, стало несподіванкою для Києва.</p>
      <p>«<i>Не все було зрозуміло навіть нам у МЗС – я говорю про заяви міністра Сийярто про те, що вони спочатку заблокували рішення, а потім погодилися на нього. Адже на момент приїзду до України нам передали документ як узгоджений</i>», - розповів він.</p>
      <p>Пристайко пояснив, що початкові переговори щодо тексту спільної заяви вели держави-члени НАТО. Українській стороні документ передали перед візитом.</p>
      <p>За твердженням міністра, Україна не висувала ніяких додаткових вимог і не заперечувала проти «угорського» пункту, де згаданий закон «Про освіту», тому в угорської сторони не було підстав говорити про блокування.</p>
      <p>Він також виключив блокування документу 30 жовтня, коли про це оголосили Петер Сійярто і Віктор Орбан. Тієї миті представники НАТО вже повідомили Україну, що рішення було погодженео</p>
      <p>«<i>Те, що написано в рішенні Комісії Україна-НАТО про захист національних меншин, відповідає тому, що ви чули неодноразово, і від президента, зокрема: ми готові виконувати рекомендації Венеціанської комісії. Тому ніякого блокування не було - ані з боку України, ані з боку Угорщини</i>», - уточнив міністр, припустивши політичні причини заяв Угорщини.</p>
      <p>Нагадаємо, 30 жовтня стало відомо, що <a href="https://www.slovoidilo.ua/2019/10/31/novyna/pravo/uhorshhyna-znyala-veto-zayavy-nato-shhodo-ukrayiny">Угорщина наклала вето на заяву НАТО щодо України</a>.</p>
      <p>Пізніше <a href="https://www.slovoidilo.ua/2019/10/31/novyna/pravo/uhorshhyna-znyala-veto-zayavy-nato-shhodo-ukrayiny">Угорщина зняла вето з заяви НАТО щодо України</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/polityka/premyer-uhorshhyny-xoche-poznajomytys-zelenskym"/>
        <a href="https://www.slovoidilo.ua/2019/10/30/novyna/polityka/orban-nazvav-umovu-uxvalennya-uhorshhynoyu-zayavy-nato-shhodo-ukrayiny"/>
        <a href="https://www.slovoidilo.ua/2019/10/25/novyna/suspilstvo/dyfteriya-zakarpatti-deputaty-zvernulysya-dopomohoyu-uhorshhyny"/>
        <a href="https://www.slovoidilo.ua/2019/10/31/novyna/polityka/ukrayinski-vijskovi-vidpravytsya-navchannya-nato-iraku"/>
      </related>
    </article>
  </body>
</html>