<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-kosovo/118748-taci-i-palmer-razgovarali-o-dijalogu-kosova-sa-srbijom?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T15:05:06+00:00"/>
    <meta property="og:title" content="Tači i Palmer razgovarali o dijalogu Kosova sa Srbijom"/>
    <meta property="og:description" content="Predsednik Kosova Hašim Tači i zamenik pomoćnika američkog državnog sekretara i specijalni izaslanik za Zapadni Balkan, Metju Palmer su danas razgovarali o dijalogu o normalizaciji odnosa Srbije i Kosova i potrebi za brzim formiranjem institucija Kosova, saopštio je kabinet predsednika. &quot;Specijalni predstavnik Metju Palmer govorio je o tome kako Kosovo može otvoriti put miru sveobuhvatnim sporazumom sa Srbijom&quot;, navodi se u saopštenju. Tači je rekao da je Kosovo posvećeno nastavku reformi, vladavini zakona, jačanju evroatlantske budućnosti, demokratskim reformama i da će učiniti sve da postigne sveobuhvatni sporazum sa Srbijom, koji jača mir ne samo medju te dve države, već i širom Zapadnog Balkana. Palmer se prethodno sastao sa liderom DSK Isa Mustafom i liderom DPK Kadri Veseljiem."/>
  </head>
  <body>
    <article>
      <h1>Tači i Palmer razgovarali o dijalogu Kosova sa Srbijom</h1>
      <address>
        <time datetime="2019-11-01T15:05:06+00:00">01 Nov 2019, 15:05</time>
      </address>
      <p><b>Predsednik Kosova Hašim Tači i zamenik pomoćnika američkog državnog sekretara i specijalni izaslanik za Zapadni Balkan, Metju Palmer su danas razgovarali o dijalogu o normalizaciji odnosa Srbije i Kosova i potrebi za brzim formiranjem institucija Kosova, saopštio je kabinet predsednika.</b> "Specijalni predstavnik Metju Palmer govorio je o tome kako Kosovo može otvoriti put miru sveobuhvatnim sporazumom sa Srbijom", navodi se u saopštenju.<br/><br/>Tači je rekao da je Kosovo posvećeno nastavku reformi, vladavini zakona, jačanju evroatlantske budućnosti, demokratskim reformama i da će učiniti sve da postigne sveobuhvatni sporazum sa Srbijom, koji jača mir ne samo medju te dve države, već i širom Zapadnog Balkana.<br/><br/>Palmer se prethodno sastao sa liderom DSK Isa Mustafom i liderom DPK Kadri Veseljiem.</p>
    </article>
  </body>
</html>