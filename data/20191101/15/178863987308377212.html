<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ria-m.tv/news/170247/yunak_odrujivsya_iz_jinkoyu_vdvichi_starshoyu_za_nogo_ale_zovni_nihto_y_ne_pomitit_riznitsyu_u_vitsi_adje_jinka_viglyadae_prigolomshlivo_(foto).html"/>
    <meta property="og:site_name" content="РИА Мелитополь"/>
    <meta property="article:published_time" content="2019-11-01T15:00:00+00:00"/>
    <meta property="og:title" content="Юнак одружився із жінкою, вдвічі старшою за нього. Але зовні ніхто й не помітить різницю у віці, адже жінка виглядає приголомшливо (фото)"/>
    <meta property="og:description" content="Хлопець і жінка одружилися за два місяці після знайомства, і все б нічого, але вона, хоча і виглядає молодою, але за віком може бути його мамою. У цій історії кохання є все: китайські секрети краси, злісні родичі і навіть поліція, інформує Ukr.Media."/>
  </head>
  <body>
    <article>
      <h1>Юнак одружився із жінкою, вдвічі старшою за нього. Але зовні ніхто й не помітить різницю у віці, адже жінка виглядає приголомшливо (фото)</h1>
      <address>
        <time datetime="2019-11-01T15:00:00+00:00">01 Nov 2019, 15:00</time>
      </address>
      <p>
        <b>Хлопець і жінка одружилися за два місяці після знайомства, і все б нічого, але вона, хоча і виглядає молодою, але за віком може бути його мамою. У цій історії кохання є все: китайські секрети краси, злісні родичі і навіть поліція, інформує Ukr.Media.</b>
      </p>
      <p>Молодий чоловік з Китаю на ім'я Тан зустрів кохання свого життя Лі Янг у листопаді 2015 року. Вони вперше побачили одне одного на велогонці, і доля у кращих традиціях зворушливих лавсторі підштовхнула майбутніх закоханих одне до одного. Під час забігу Лі пошкодила ключицю, а хлопець зупинився, щоб допомогти їй.</p>
      <figure>
        <img src="https://ukr.media/static/ba/aimg/4/0/4/404793_2.jpg"/>
      </figure>
      <p>Він також супроводжував жінку до лікарні, а потім часто відвідував нову подругу. Романтична обстановка за сценарієм "дамочка у халепі" спонукала до спілкування, і молоді люди швидко покохали одне одного. Причому почуття виявилося настільки сильним, що вже за два місяці після знайомства, у січні 2016 року, вони стали чоловіком і дружиною, здивувавши родичів і друзів.</p>
      <p>І дивуватися було чому, адже хлопцю 23 роки, а його коханій — стільки ж, якщо помножити на два, тобто 46 років. Ось тільки на фото вони виглядають майже як однолітки, тому цілком можливо, що у справі замішаний еліксир молодості, або не обійшлося без стародавньої китайської магії.</p>
      <p>Хоча подружжя здається неймовірно щасливим, їм довелося поборотися за своє кохання. Спочатку Лі не планувала закохуватися у хлопця, тому що у неї є син від попереднього шлюбу, і він ровесник її обранця.</p>
      <p>Потім місцевий відділ реєстрації шлюбів відмовився оголошувати їх чоловіком і дружиною, і саме через різницю у віці. Молодят попросили звернутися до поліції для підтвердження того, що між ними дійсно є відносини.</p>
      <figure>
        <img src="https://ukr.media/static/ba/aimg/4/0/4/404793_3.jpg"/>
      </figure>
      <p>Рішуче проти зв'язку закоханих були налаштовані і батьки хлопця. Вони навіть навмисно приходили до лікарні, де працювала Лі, і просили жінку розлучитися з їх сином. Але молодий чоловік виявив твердість і переконав близьких, що, незважаючи на різницю у віці, він кохає свою обраницю. А Лі у свою чергу вважає Тана цілком серйозним і зрілим чоловіком.</p>
      <figure>
        <img src="https://ukr.media/static/ba/aimg/4/0/4/404793_4.jpg"/>
      </figure>
      <p>У 2019 році пара відзначила вже третю річницю весілля. Подружжя живе у двох орендованих кімнатах і намагається накопичити гроші на щасливе майбутнє. А родичі та друзі поступово втрачають свій скепсис і приймають вибір пари.</p>
      <figure>
        <img src="https://ukr.media/static/ba/aimg/4/0/4/404793_5.jpg"/>
      </figure>
      <p>Такі історії вже вкотре показують, що навколо — нескінченно багато доказів сили любові.</p>
      <p>
        <a href="https://ukr.media/world/404793/">https://ukr.media/world/404793/</a>
      </p>
    </article>
  </body>
</html>