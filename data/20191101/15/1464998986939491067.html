<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/public-health-emergency-declared-in-delhi"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-01T15:27:00+00:00"/>
    <meta property="og:title" content="ഡൽഹിയിൽ ആരോഗ്യ അടിയന്തരാവസ്ഥ; വായു മലിനീകരണ തോത്  വർധിച്ചു"/>
    <meta property="og:description" content="ന്യൂഡൽഹി: ഡൽഹിയിലും പരിസരപ്രദേശത്തും ആരോഗ്യ അടിയന്തരാവസ്ഥ പ്രഖ്യാപിച്ചു. സുപ്രീം കോടതിയുടെ നിർദേശപ്രകാരം പരിസ്ഥിതി മലിനീകരണ (തടയലും നിയന്ത്രണവും) അതോറിറ്റിയാണ് ആരോഗ്യ അടിയന്തരാവസ്ഥ പ്രഖ്യാപിച്ചത്. ദീപാവലിക്കു ശേഷം ഡൽഹിയിലും പരിസരപ്രദേശത്തും വായു മലിനീകരണത്തിന്റെ തോത് വർധിച്ചതിനു..."/>
  </head>
  <body>
    <article>
      <h1>ഡൽഹിയിൽ ആരോഗ്യ അടിയന്തരാവസ്ഥ; വായു മലിനീകരണ തോത്  വർധിച്ചു</h1>
      <address><time datetime="2019-11-01T15:27:00+00:00">01 Nov 2019, 15:27</time> by <a rel="author" href="http://anweshanam.com/author/veena" target="_blank">veena</a></address>
      <p>ന്യൂഡൽഹി: ഡൽഹിയിലും പരിസരപ്രദേശത്തും ആരോഗ്യ അടിയന്തരാവസ്ഥ പ്രഖ്യാപിച്ചു. സുപ്രീം കോടതിയുടെ നിർദേശപ്രകാരം പരിസ്ഥിതി മലിനീകരണ (തടയലും നിയന്ത്രണവും) അതോറിറ്റിയാണ് ആരോഗ്യ അടിയന്തരാവസ്ഥ പ്രഖ്യാപിച്ചത്. ദീപാവലിക്കു ശേഷം ഡൽഹിയിലും പരിസരപ്രദേശത്തും വായു മലിനീകരണത്തിന്റെ തോത് വർധിച്ചതിനു പിന്നാലെയായിരുന്നു സുപ്രീം കോടതി നടപടി. നവംബർ അഞ്ചുവരെ നിർമാണ പ്രവർത്തനങ്ങൾ നിർത്തിവെക്കാനും അതോറിറ്റി നിർദേശിച്ചിട്ടുണ്ട്. വ്യാഴാഴ്ച രാത്രിയോടെ ഡൽഹിയിലെയും പരിസരപ്രദേശങ്ങളിലെയും മലിനീകരണത്തോത് സിവിയർ പ്ലസ്  അല്ലെങ്കിൽ എമർജൻസി  ലെവലിലേക്ക് ഉയർന്നിരുന്നു. ഈ ജനുവരിക്കു ശേഷം ഇതാദ്യമായാണ് മലിനീകരണത്തോത് ഇത്രയധികം വർധിക്കുന്നത്. ശൈത്യകാലത്ത് പടക്കം പൊട്ടിക്കുന്നതിനും അതോറിറ്റി നിരോധനം ഏർപ്പെടുത്തിയിട്ടുണ്ട്.  </p>
    </article>
  </body>
</html>