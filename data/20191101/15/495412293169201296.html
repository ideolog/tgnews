<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/attentato-ercolano-morti-e-feriti-ma-e-esercitazione-macchina-soccorsi-sotto-esame/1944289/"/>
    <meta property="og:site_name" content="IlSussidiario"/>
    <meta property="article:published_time" content="2019-11-01T15:49:57+00:00"/>
    <meta property="og:title" content="Attentato Ercolano: morti e feriti, ma è esercitazione/ Macchina soccorsi sotto esame"/>
    <meta property="og:description" content="Attentato a Ercolano: 2 morti e 18 feriti, ma è una esercitazione della Croce Rossa. La macchina dei soccorsi sotto esame con questa prova."/>
  </head>
  <body>
    <article>
      <h1>Attentato Ercolano: morti e feriti, ma è esercitazione/ Macchina soccorsi sotto esame</h1>
      <h2>Attentato a Ercolano: 2 morti e 18 feriti, ma è una esercitazione della Croce Rossa. La macchina dei soccorsi sotto esame con questa prova</h2>
      <address><time datetime="2019-11-01T15:49:57+00:00">01 Nov 2019, 15:49</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Attentato nel <b>Parco archeologico di Ercolano</b>: due morti e 18 feriti. Ma è solo un’esercitazione. L’ha organizzata la <b>Croce Rossa Italiana</b> nell’ambito del programma <b>EmerCampania 2019</b>, che prevede circa 34 scenari di situazioni di emergenza. Nel sito di Ercolano, patrimonio Unesco, tutto è cominciato alle 10.17, secondo quanto riportato da Il Mattino. Secondo la simulazione, due terroristi, poi scappati via, hanno appiccato il fuoco a bombe (in realtà erano fumogeni) facendo vittime sulla Terrazza di Marco Nonio Balbo, nei Fornici, nella Casa dell’Albergo e su viale Maiuri. Tra le antiche rovine si contano 18 feriti e due morti. Il fumo si è alzato dopo l’esplosione dei due ordigni. Sul selciato morti e feriti, per la gran parte in codice rosso. La macchina dei soccorsi – composta da medici, Croce Rossa, vigili del fuoco e Protezione civile – cerca di farsi largo nelle strade di Ercolano tra lo stupore dei turisti. Uno scenario di guerra, ma per fortuna legato alla simulazione di un attentato terroristico.</p>
      <h4>ATTENTATO ERCOLANO: 2 MORTI E 18 FERITI, MA È ESERCITAZIONE</h4>
      <p>I soccorsi del personale della<a href="https://www.ilsussidiario.net/news/volontario-della-croce-rossa-e-ghanese-sporchi-la-divisa-che-indossi/1912690/"><b> Croce Rossa</b></a> sono stati immediati: si sono subito adoperati per bloccare la fuoriuscita di sangue ai feriti e poi per il trasporto nel posto medico allestito vicino alla biglietteria. Per le due vittime invece non c’è stato nulla da fare: sono morte sul colpo. Questo lo scenario dell’esercitazione, a cui molti turisti hanno assistito. In gran parte si sono divertiti, perché preparati dalle guida e dalla campagna informativa del comitato locale della Croce Rossa di <a href="https://www.ilsussidiario.net/news/scienze/2015/2/5/serena-marotta-napoli-i-ricercatori-sono-in-grado-di-rileggere-i-papiri-carbonizzati-di-ercolano/579685/"><b>Ercolano</b></a>. Ma c’è poco da ridere: in questi casi la preparazione della macchina dei soccorsi è fondamentale per farsi trovare pronti in eventuali situazioni di necessità. Alle 12.45 comunque l’attività di simulazione è terminata. «<i>Provare una evacuazione in un centro archeologico può essere anche un modello per tutti i siti che abbiamo in Italia e farlo tra un pubblico che partecipa, credo, sia un buon risultato</i>», ha dichiarato <b>Alessandro Brunialti</b>, delegato nazionale di Protezione civile della Cri, a Il Mattino.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/luca-sacchi-amico-contatto-killer-prima-del-delitto-ruolo-anastasiya-quarto-grado/1943857/"/>
        <a href="https://www.ilsussidiario.net/news/sea-eye-alan-kurdi-in-acque-territoriali-italiane-migranti-chiesto-porto-sicuro/1944382/"/>
        <a href="https://www.ilsussidiario.net/news/eurojackpot-estrazione-di-oggi-1-novembre-2019-i-numeri-vincenti-44-2019/1944153/"/>
        <a href="https://www.ilsussidiario.net/news/vaticano-indaga-su-ospedale-bambino-gesu-nel-mirino-gestione-di-ruggero-parrotto/1944457/"/>
        <a href="https://www.ilsussidiario.net/news/yara-gambirasio-tesi-difensive-di-bossetti-retroscena-sulla-sorella-quarto-grado/1943884/"/>
        <a href="https://www.ilsussidiario.net/news/suora-in-ospedale-con-dolori-alla-pancia-e-incinta-scandalo-sicilia-non-lo-sapevo/1944208/"/>
      </related>
    </article>
  </body>
</html>