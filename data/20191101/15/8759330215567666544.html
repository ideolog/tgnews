<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901970/de-bruyne-op-weg-naar-recordseizoen-zil-fabregas-en-henry-moeten-vrezen.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T15:17:00+00:00"/>
    <meta property="og:title" content="De Bruyne is niet af te stoppen en kan twee knappe records breken met Man City"/>
    <meta property="og:description" content="Kevin De Bruyne is bezig aan een bijzonder goed seizoen bij Man City. De middenvelder etaleert wekelijks zijn klasse en kan dat nu ook staven met bijzonder mooie statistieken. Sterker nog, onze landgenoot lijkt op weg naar een recordseizoen."/>
  </head>
  <body>
    <article>
      <h1>De Bruyne is niet af te stoppen en kan twee knappe records breken met Man City</h1>
      <address>
        <time datetime="2019-11-01T15:17:00+00:00">01 Nov 2019, 15:17</time>
      </address>
      <p>
        <b>Kevin De Bruyne is bezig aan een bijzonder goed seizoen bij Man City. De middenvelder etaleert wekelijks zijn klasse en kan dat nu ook staven met bijzonder mooie statistieken. Sterker nog, onze landgenoot lijkt op weg naar een recordseizoen.</b>
      </p>
      <p>Na amper negen gespeelde wedstrijden staat de teller van De Bruyne in de Premier League al op twee doelpunten en negen assists. De Rode Duivel is goed op weg om met die cijfers twee records te breken in de Premier League.</p>
      <p>Zo kan De Bruyne met een assist tegen Southampton zaterdag de snelste speler ooit worden die dubbele assistcijfers haalt in de Premier League. Het record staat nu op naam van Cesc Fabrega (2014/2015) en Mesut Özil (2015/2016). Zij hadden echter twaalf speeldagen nodig om dat record neer te zetten. De Bruyne kan dat al op speeldag elf doen.</p>
      <p><b>Henry moet vrezen<br/></b>Dat is niet het enige record dat De Bruyne kan breken. Zo ligt ook het record voor het meeste assists in één seizoen binnen handbereik. Thierry Henry was in het seizoen 2002/2003 twintig keer beslissend voor Arsenal. De Bruyne zit nu al aan negen stuks.</p>
      <p>In het seizoen 2016/2017 deed De Bruyne ook al een gooi naar dat record van Henry. Na tien speeldagen zat de Rode Duivel toen aan 'amper' vijf assists. Uiteindelijk sloot hij het seizoen wel af met achttien assists. Net niet goed genoeg om het record te evenaren.</p>
    </article>
  </body>
</html>