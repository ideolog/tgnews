<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/ryaboshapka-pidtverdiv-vidkrittya-spravi-cherez-vislovlyuvannya-deputatki-fedini-328151_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T15:59:00+00:00"/>
    <meta property="og:title" content="Рябошапка підтвердив відкриття справи через висловлювання депутатки Федини"/>
    <meta property="og:description" content="Справою займається ДБР.  "/>
  </head>
  <body>
    <article>
      <h1>Рябошапка підтвердив відкриття справи через висловлювання депутатки Федини</h1>
      <h2>Справою займається ДБР.  </h2>
      <address>
        <time datetime="2019-11-01T15:59:00+00:00">01 Nov 2019, 15:59</time>
      </address>
      <p>Генеральний прокурор України Руслан Рябошапка підтвердив факт початку розслідування кримінальної справи через висловлювання народного депутат фракції "Європейська солідарність" Софії Федини на адресу президента Володимира Зеленського.</p>
      <p>"Так, це правда. ... Багато народних депутатів зверталися з цього приводу. Провадження було відкрито в понеділок, там очевидні ознаки злочину, по яких було відкрито провадження. Здається, ДБР зараз розслідує", - сказав генпрокурор в п'ятницю.</p>
      <p>Рябошапка підкреслив, що мова йде про "факт справи за цим повідомленням у "Фейсбуці".</p>
      <p>Нагадаємо, що президент Зеленський під час спілкування з добровольцями м. Золоте Луганської області минулої суботи спілкувався на підвищених тонах. Після цього депутата від фракції "Європейська солідарність" Федіна розмістила у Facebook відеоролик, де вона разом з волонтером Марусею Звиробий заявили, що спілкування на таких тонах може обернутися для Зеленського смертю.</p>
      <p>Спікер парламенту Дмитро Разумков повідомив, що некоректні висловлювання Федини розгляне комітет з питань регламенту, депутатської етики та організації роботи Верховної Ради. У свою чергу депутат Качура подав у правоохоронні органи заяву на депутата Федіну з-за її некоректних висловлювань на адресу президента Зеленського.</p>
      <footer>За матеріалами: <a href="https://dt.ua/go/aHR0cDovL2ludGVyZmF4LmNvbS51YS8=">Інтерфакс-Україна</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>