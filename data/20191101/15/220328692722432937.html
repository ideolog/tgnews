<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/aliants-bank-blgariya-s-nova-viziya-405584.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T15:15:47+00:00"/>
    <meta property="og:title" content="Алианц Банк България с нова визия"/>
    <meta property="og:description" content="Алианц Банк България стартира проект за промяна на дистрибуционната си мрежа"/>
  </head>
  <body>
    <article>
      <h1>Алианц Банк България с нова визия</h1>
      <address><time datetime="2019-11-01T15:15:47+00:00">01 Nov 2019, 15:15</time> by <a rel="author">Стандарт</a></address>
      <p>
        <b>Алианц Банк България с нова визия</b>
      </p>
      <p>След успешното внедряване на най-съвременната основна ИТ банкова система Oracle Flex Cube 12.3, Алианц Банк България стартира проект за промяна на дистрибуционната си мрежа. Това стана ясно на официалното откриване на най-новия и модерен бизнес център на банката на бул. Цар Освободител №8. Той е първият офис от нов тип на банката, който ще бъде мултиплициран в цялата страна. Дизайнът е по проект на Ивана Янкова, студент от Националната художествена академия. Тя бе отличена на първо място в конкурса на банката за „Идеен проект на визия за банков офис“, проведен през миналата година сред студенти по архитектура и интериорен дизайн.</p>
      <p> </p>
      <p>„Да бъдем близо до клиентите си и отговаряме на техните очаквания е основен приоритет за нас. Адаптираме се към променящата се среда и клиентските нагласи и постепенно преобразуваме клоновата мрежа от точка на транзакционен бизнес към място за консултация и продажба на финансови решения. Вярваме, че по този начин ще добавим стойност в процеса на клиентско обслужване и значително ще подобрим ефективността на работа“, заяви Георги Заманов, главен изпълнителен директор на Алианц Банк България.</p>
      <p>Алианц Банк предвижда въвеждане на малки безкасови клонове, в които традиционните касови зони са заменени с машини, а служителите ще извършват основно консултантска дейност. Допълнително ще бъдат обособени зони за 24-часово самообслужване, като освен традиционните банкомати за приемане и теглене на пари в брой, ще има интерактивни маси, осигуряващи възможности за дигитално банкиране. Това е продължение на политиката на Алианц Банк България за цялостна дигитализация на бизнес процесите.</p>
      <p> </p>
      <p>За Алианц България:</p>
      <p>
        <i>Алианц България Холдинг е компания, предлагаща пълен набор от финансови услуги. Компанията е на българския пазар от 28 години и развива своята дейност в сферата на  общото и животозастраховането, пенсионното осигуряване, банковите услуги и лизинга, като  обслужва над 1,3 милиона клиенти в България.</i>
      </p>
    </article>
  </body>
</html>