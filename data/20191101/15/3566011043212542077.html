<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543909.html/-%D9%85%D8%B1%DA%AF-%D8%A8%D8%B1-%D8%A2%D9%85%D8%B1%DB%8C%DA%A9%D8%A7--%DB%8C%DA%A9-%D8%B4%D8%B9%D8%A7%D8%B1-%D8%AC%D9%87%D8%A7%D9%86%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:53:00+00:00"/>
    <meta property="og:title" content="«مرگ بر آمریکا» یک شعار جهانی است"/>
    <meta property="og:description" content="نماینده ولی فقیه در استان زنجان با اشاره به اینکه «مرگ بر آمریکا» مختص کشور ایران نیست، گفت: شعار «مرگ بر آمریکا» یک شعار جهانی است"/>
  </head>
  <body>
    <article>
      <h1>«مرگ بر آمریکا» یک شعار جهانی است</h1>
      <h2>نماینده ولی فقیه در استان زنجان:</h2>
      <address>
        <time datetime="2019-11-01T15:53:00+00:00">01 Nov 2019, 15:53</time>
      </address>
      <p>نماینده ولی فقیه در استان زنجان با اشاره به اینکه «مرگ بر آمریکا» مختص کشور ایران نیست، گفت: شعار «مرگ بر آمریکا» یک شعار جهانی است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.dana.ir/news/1543909.html/mojerada.ir">موج رسا;</a> آیت‌الله علی خاتمی امروز در خطبه‌های نماز جمعه این هفته، با اشاره به هفته بسیج دانش آموزی و روز 13 آبان اظهار کرد: 13 آبان ماه به معنای واقعی کلمه روز استکبار ستیزی است.</p>
      <p>وی با اشاره به تبعید امام خمینی (ره) در سال 42 به ترکیه به دلیل ایستادگی در برابر حق ننگین کاپیتولاسیون، ابراز کرد: در سال 57 که تظاهرات در ایران به اوج خود رسیده بود، دانش‌آموزان در جلوی دانشگاه تهران تجمع کرده و رژیم پهلوی عده‌ای زیادی از آنان را به شهادت رساند.</p>
      <p>نماینده ولی فقیه در استان زنجان با اشاره به توطئه‌های دشمنان بعد از پیروزی شکوهمند انقلاب اسلامی، علیه این نظام نوپا، تصریح کرد: بی‌شک، بسیاری از این توطئه‌ها ریشه در اقداماتی بود که آمریکا از طریق لانه جاسوسی خود در ایران انجام می‌داد.</p>
      <p>وی با اشاره به تسخیر لانه جاسوسی توسط دانشجویان و روحانیون در 13 آبان سال 58 تصریح کرد: امام خمینی (ره) از آن کار دانشجویان وطلاب به‌عنوان انقلابی که بزرگ‌تر از انقلاب اسلامی است، یاد کردند.</p>
      <p>خاتمی با اشاره به تظاهرات های شکل گرفته در شهرهای مختلف برای حمایت از این اقدام و دانشجویان خط امام، عنوان کرد: جاسوسان آمریکایی به مدت 444 روز در اختیار جوانان پیرو خط امام بودند، در حالی که به فرمان امام خمینی (ره)، سیاه‌پوستان و زنان در روزهای نخستین آزاد شدند و این اقدام بازتاب زیادی در دنیا داشت.</p>
      <p>وی با بیان اینکه شعار «مرگ بر آمریکا» مختص ایران اسلامی نیست خاطر نشان کرد: خوی استکباری آمریکا در جهان باعث شده است که شعار «مرگ بر آمریکا» جهانی شود.</p>
      <p>نماینده ولی فقیه با بیان اینکه راهپیمایی 13 آبان امسال باید باشکوه‌تر از سال‌های گذشته برگزار شود، ادامه داد: ایالات متحده حتی در کشور های آمریکای لاتین که حیاط خلوت ایالات متحده محسوب می شد یال و کوپال خود را از دست داده و شعار مرگ بر آمریکا در آنجا نیز به گوش می رسد.</p>
      <p> وی با اشاره به ضرورت حضور تمامی مردم در راهپیمایی روز 13 آبان، تاکید کرد: استکبارستیزی، تداوم عینی و واقعی برخورداری از روحیه عاشورایی است.</p>
      <p>خاتمی با بیان اینکه اگر می خواهیم روحیه حسینی را بعد از ماه محرم و صفر حفظ کنیم باید باید روحیه استکبارستیزی خود را حفظ کنیم خاطر نشان کرد: ما با حضور در راهپیمایی 13 آبان ماه در مقابل استبداد و استکبار ایستادگی می کنیم.</p>
      <p>وی با اشاره به بیانات رهبری در جمع دانش‌آموختگان ارتش جمهوری اسلامی ایران تصریح کرد: غافل نبودن از تحرکات دشمنان، کوچک نشماردن دشمن، اعتماد نکردن به دشمن و ... از رهنمود های ارزشمند رهبری در این سخنرانی بود.</p>
      <p>نماینده ولی‌فقیه در استان زنجان با اشاره به سالروز شهادت امام حسین عسگری (ع)، ابراز کرد: ایشان در 22 سالگی به امامت رسیدند و تقریبا تمام عمر خود را در زندان به سربرده اند.</p>
      <p>وی با بیان اینکه امام هادی (ع) و امام حسن عسگری (ع) را باید زمینه‌ساز دوران غیبت امام زمان (عج) دانست خاطر نشان کرد: تداوم مدیریت و هدایت جامعه به صورتی که امام معصوم (ع) در جامعه حضور نداشته باشد را باید مدیون این دو امام هستیم.</p>
      <p>انتهای پیام/</p>
    </article>
  </body>
</html>