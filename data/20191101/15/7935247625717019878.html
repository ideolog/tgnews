<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-473-degerli-konut-var-213886h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T15:58:37+00:00"/>
    <meta property="og:title" content="Bursa'da 473 ‘değerli konut' var"/>
    <meta property="og:description" content="Değeri 5 milyon lira ve daha yüksek olan konutlardan alınması planlanan Değerli Konut Vergisi'nin Türkiye genelinde 147 bin 256 adet konutu etkilemesi bekleniyor."/>
  </head>
  <body>
    <article>
      <h1>Bursa'da 473 ‘değerli konut' var</h1>
      <h2>Değeri 5 milyon lira ve daha yüksek olan konutlardan alınması planlanan Değerli Konut Vergisi'nin Türkiye genelinde 147 bin 256 adet konutu etkilemesi bekleniyor.</h2>
      <address>
        <time datetime="2019-11-01T15:58:37+00:00">01 Nov 2019, 15:58</time>
      </address>
      <p>AK Parti Grup Başkanvekili Mehmet Muş, geçen hafta yaptığı açıklamada, ‘Çok kazanandan çok, az kazanandan az vergi' alınmasını hedefleyen ve bazı vergi kanunlarında değişiklik içeren kanun teklifini TBMM Başkanlığına sunduklarını belirtmişti.</p>
      <p>Kanun teklifiyle ‘Değerli Konut Vergisi' isminde yeni bir vergi ihdas edileceğini açıklayan Muş, ‘'Teklifimiz yasalaşırsa, konutunun değeri 5 milyon ile 7,5 milyon lira arasında olanlar yıllık binde 3 oranında, 7,5 milyon ile 10 milyon lira arasında olanlar binde 6 oranında, 10 milyon lira üzerinde olanlar yıllık yüzde 1 oranında Değerli Konut Vergisi verecekler'' ifadelerini kullanmıştı.</p>
      <p>Gayrimenkul veri analizi platformu Endeksa'nın değerli konutlara ilişkin araştırmasına göre, değeri 5 milyon lira ve daha yüksek olan konut sayısı ülke genelinde 35 ilde 147 bin 256 adedi buluyor. Bu alanda başı 121 bin 42 adetle İstanbul çekerken, ikinci sırada 11 bin 38 adet konutla Muğla geliyor. Muğlayı ise, 8 bin 118 konutla İzmir, 2 bin 15 konutla Antalya, bin 41 konutla Ankara, 632 konutla Sakarya, 495 konutla Kocaeli, 473 konutla Bursa, 381 konutla Balıkesir takip ediyor.</p>
    </article>
  </body>
</html>