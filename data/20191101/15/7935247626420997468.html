<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tuketici-kredileri434-milyar-tlye-cikti-213885h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T15:57:53+00:00"/>
    <meta property="og:title" content="Tüketici kredileri 434 milyar TL'ye çıktı"/>
    <meta property="og:description" content="Bankacılık sektörünün kredi hacmi, geçen hafta 453 milyon lira azalarak 2 trilyon 562 milyar 750 milyon lira oldu."/>
  </head>
  <body>
    <article>
      <h1>Tüketici kredileri 434 milyar TL'ye çıktı</h1>
      <h2>Bankacılık sektörünün kredi hacmi, geçen hafta 453 milyon lira azalarak 2 trilyon 562 milyar 750 milyon lira oldu.</h2>
      <address>
        <time datetime="2019-11-01T15:57:53+00:00">01 Nov 2019, 15:57</time>
      </address>
      <p>Bankacılık Düzenleme ve Denetleme Kurumu (BDDK) tarafından yayımlanan haftalık bültene göre, sektörün kredi hacmi 25 Ekim ile biten haftada 453 milyon lira azalış gösterdi. Söz konusu dönemde toplam kredi hacmi 2 trilyon 563 milyar 203 milyon liradan 2 trilyon 562 milyar 750 milyon liraya düştü. Bankacılık sektöründeki toplam mevduat (bankalararası dahil), geçen hafta 3 milyar 716 milyon lira arttı. Söz konusu haftada yüzde 0,2 artan bankacılık sektörü toplam mevduatı, 2 trilyon 439 milyar 45 milyon lira oldu.</p>
      <p>
        <b>237 MİLYON LİRASI ‘İHTİYAÇ'</b>
      </p>
      <p>Verilere göre, tüketici kredileri tutarı söz konusu dönemde 3 milyar 476 milyon lira artarak 434 milyar 416 milyon liraya yükseldi. Bu kredilerin 190 milyar 969 milyon lirası konut, 6 milyar 78 milyon lirası taşıt ve 237 milyar 368 milyon lirası ihtiyaç kredilerinden oluştu. Bu dönemde taksitli ticari kredilerin tutarı 838 milyon lira azalarak 383 milyar 146 milyon liraya geriledi. Bankaların bireysel kredi kartı alacakları ise yüzde 1,1 artarak 112 milyar 109 milyon liraya çıktı. Bireysel kredi kartı alacaklarının 50 milyar 911 milyon lirası taksitli, 61 milyar 198 milyon lirası taksitsiz olarak kaydedildi.</p>
    </article>
  </body>
</html>