<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/economia/Google-compra-Fitbit-milions-euros_0_2336166495.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T15:27:15+00:00"/>
    <meta property="og:title" content="Google compra Fitbit per 1.900 milions d'euros"/>
    <meta property="og:description" content="El gegant tecnològic vol entrar al mercat de dispositius portables i rellotges intel·ligents"/>
  </head>
  <body>
    <article>
      <h1>Google compra Fitbit per 1.900 milions d'euros</h1>
      <h2>El gegant tecnològic vol entrar al mercat de dispositius portables i rellotges intel·ligents</h2>
      <address>
        <time datetime="2019-11-01T15:27:15+00:00">01 Nov 2019, 15:27</time>
      </address>
      <p>La multinacional tecnològica Google ha adquirit l'empresa de dispositius portables Fitbit per uns 2.100 milions de dòlars ( 1.883 milions d'euros ) , la qual cosa suposa una prima del 70,5 % si es compara amb el preu de tancament de les accions, just abans que saltessin els primers rumors de l'operació.</p>
      <p>Segons els termes de l'acord , Google ha ofert 7,35 dòlars per acció en efectiu , davant els 4,31 dòlars en els quals cotitzava Fitbit el divendres 25 d'octubre. Aquell dia era la sessió prèvia al moment en què van saltar els rumors de compra, que van provocar que els títols de la companyia de polseres intel·ligents es disparessin un 30 %, segons Europa Press.</p>
      <figure>
        <img src="https://www.ara.cat/2015/03/07/media/HTC-One-M9_1316278614_43364441_117x66.jpg"/>
      </figure>
      <p>
        <a href="https://www.ara.cat/economia/Google-compra-negoci-mobils-milions_0_1873612804.html">Google compra part del negoci de mòbils d'HTC per 1.100 milions de dòlars</a>
      </p>
      <p>Està previst que l'operació es completi a finals del 2020 , perquè encara està subjecta a l'aprovació per part dels accionistes de Fitbit i de les condicions regulatòries corresponents. Amb aquesta operació, Google busca entrar al mercat de <i>wereables</i> i rellotges intel·ligents.</p>
    </article>
  </body>
</html>