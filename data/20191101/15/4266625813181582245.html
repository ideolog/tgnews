<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/na_kyivshchyni_pyanyy_vodiy_naihav_na_vagitnu_zhinku_y_namagavsya_vtekty_1681643"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T15:31:00+00:00"/>
    <meta property="og:title" content="На Київщині п’яний водій наїхав на вагітну жінку й намагався втекти"/>
    <meta property="og:description" content="У Броварському районі на Київщині водій напідпитку наїхав на вагітну жінку і намагався зникнути з місця ДТП."/>
  </head>
  <body>
    <article>
      <h1>На Київщині п’яний водій наїхав на вагітну жінку й намагався втекти</h1>
      <address>
        <time datetime="2019-11-01T15:31:00+00:00">01 Nov 2019, 15:31</time>
      </address>
      <p>
        <b>У Броварському районі на Київщині водій напідпитку наїхав на вагітну жінку і намагався зникнути з місця ДТП.</b>
      </p>
      <p>Про це повідомляє <a href="https://kv.npu.gov.ua/news/dtp/dtp-na-brovarshhini-postrazhdala-vagitna-zhinka/">пресслужба</a> поліції у Київській області.</p>
      <p>«У ході слідчих дій було встановлено, що потерпіла разом зі своєю сестрою та племінницею крокували узбіччям в напрямку с. Зазим’я. Вийшовши зі свого будинку, вони не встигли відійти і кілька метрів, як на них наїхала автівка», – йдеться у повідомленні.</p>
      <p>При цьому водій навіть не зупинився. Тікаючи, він продовжив рух. Не впоравшись з керуванням, в’їхав у гаражне приміщення, вискочив із машини й знову почав тікати. Помітили це випадкові перехожі, порушника притримали та викликали «швидку» і поліцію, яка затримала 33-річного чоловіка на місці події.</p>
      <p>Зазначається, що вагітну жінку із травмами та забоями грудної клітини госпіталізували до Центральної районної лікарні. Лікарі за допомогою кесаревого розтину врятували життя дитині.</p>
      <p>За фактом ДТП відкрито кримінальне провадження за ст. 286 (порушення правил безпеки дорожнього руху) Кримінального кодексу України.</p>
      <p>Нагадаємо, у Кам’янко-Бузькому районі на Львівщині автомобіль «Мерседес» <a href="https://zik.ua/news/2019/11/01/na_lvivshchyni_legkovyk_zitknuvsya_z_tyagachem_ie_postrazhdalyy_1681335">зіткнувся</a> з тягачем «Рено Магнум». Водій легковика госпіталізований у лікарню.</p>
      <p>
        <b>
          <i>Читайте більше новин на тему: <a href="https://zik.ua/tag/dtp">ДТП</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/29/na_kyivshchyni_pidlitok_vykrav_batkivske_avto_ta_potrapyv_u_smertelnu_dtp_1679013"/>
        <a href="https://zik.ua/news/2019/10/10/u_bilogorodtsi_kyivskoi_oblasti_vodiy_zbyv_dytynu_na_zebri_video_1665279"/>
        <a href="https://zik.ua/news/2019/10/09/na_kyivshchyni_avtivka_zbyla_na_smert_sesterblyznyuchok_1664307"/>
        <a href="https://zik.ua/news/2019/10/03/eksnardep_bogoslovska_potrapyla_u_masshtabnu_dtp_pid_kyievom_1660073"/>
      </related>
    </article>
  </body>
</html>