<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543908.html/%D9%84%D8%B2%D9%88%D9%85-%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D8%AA%D8%AC%D8%B1%D8%A8%DB%8C%D8%A7%D8%AA-%D8%A7%D9%86%D9%82%D9%84%D8%A7%D8%A8-%D8%AF%D8%B1-%D8%A7%D8%AC%D8%B1%D8%A7%DB%8C-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:52:00+00:00"/>
    <meta property="og:title" content="لزوم استفاده از تجربیات انقلاب در اجرای گام دوم انقلاب"/>
    <meta property="og:description" content="استاد حوزه و دانشگاه با اشاره به اینکه یکی از اعجازهای رهبری بیانیه گام دوم است گفت: حرکت در مسیر گام دوم خیلی سخت تر است اما انقلاب اسلامی ما تجربیات زیادی دارد که باید به آن عمل کرد."/>
  </head>
  <body>
    <article>
      <h1>لزوم استفاده از تجربیات انقلاب در اجرای گام دوم انقلاب</h1>
      <h2>استاد حوزه و دانشگاه تاکید کرد؛</h2>
      <address>
        <time datetime="2019-11-01T15:52:00+00:00">01 Nov 2019, 15:52</time>
      </address>
      <p>استاد حوزه و دانشگاه با اشاره به اینکه یکی از اعجازهای رهبری بیانیه گام دوم است گفت: حرکت در مسیر گام دوم خیلی سخت تر است اما انقلاب اسلامی ما تجربیات زیادی دارد که باید به آن عمل کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://asrehamedan.ir/29333">عصر همدان</a>؛ حجت الاسلام محمد مهدی ماندگاری ظهر امروز در پنجمین گردهمایی فرماندهان پایگاههای محلات همدان اظهار داشت: در گام اول انقلاب به همت مردم پیروزی های چشمگیری داشتیم همچون پیروزی در دفاع از حرم و دفاع مقدس و پیشرفتهای مختلف راهیان نور و راهیان کربلا و اربعین جهانی و نهضت بیداری اسلامی که همگی حاصل گام اول انقلاب هستند .</p>
      <p>وی ادامه داد: اما در گام دوم کار سخت تر و جدی تر است و البته در تمام انقلابها به همین شکل است ،  پیامبر اکرم (ص) در گام اول به پیروزی رسید که در آخرین سوره ای که به پیامبر نازل شد و در سوره نصر پیام آن داده شده است و انقلاب پیامبر جهانی شد و اما در گام دوم پیامبر به پیروزی نرسیدند و در آیه ۵۴ سوره مائده به آن اشاره شده است که بعد از رحلت پیامبر برای اهل بیت کم می گذارند .</p>
      <p>ماندگاری با اشاره به اینکه یکی از اعجازهای رهبری بیانیه گام دوم است افزود: حرکت در مسیر گام دوم خیلی سخت تر است اما انقلاب اسلامی ما تجربیات زیادی دارد که باید به آن عمل کرد .</p>
      <p>وی عنوان کرد: تنها انقلابی که گام دوم و اول آن پیروز شد عاشوراست که باید به سه اصل عمل کنیم تا در گام دوم موفق شویم که البته این سه اصل در گام اول هم وجود داشته است اما در گام دوم باید به آنها توجه بیشتری شود .</p>
      <p>حجت الاسلام ماندگاری با اشاره به اینکه خرج گام دوم از اول بیشتر است گفت: اولین اصل نترسیدن است که نباید از تعداد کم و تهدیدات دشمن ترسید و اصل دوم امیدواری است که باید بدانیم اراده خدا حاکم است .</p>
      <p>وی با اشاره به دو اصل قبل گفت : سومین اصل که باید در گام دوم انقلاب رعایت شود تلفیق مجاهدت با مقاومت با استقامت و مراقبت است .</p>
      <p>انتهای پیام/</p>
    </article>
  </body>
</html>