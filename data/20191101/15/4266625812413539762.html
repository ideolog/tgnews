<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/nato_predyavlyaie_nabir_nichym_ne_obruntovanyh_pretenziy_i_zvynuvachen__mzs_1681661"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T15:25:00+00:00"/>
    <meta property="og:title" content="НАТО пред'являє набір нічим не обґрунтованих претензій і звинувачень, – МЗС РФ"/>
    <meta property="og:description" content="У Міністерстві закордонних справ Росії вважають, що НАТО пред'являє Кремлю набір нічим не обґрунтованих претензій і звинувачень."/>
  </head>
  <body>
    <article>
      <h1>НАТО пред'являє набір нічим не обґрунтованих претензій і звинувачень, – МЗС РФ</h1>
      <address>
        <time datetime="2019-11-01T15:25:00+00:00">01 Nov 2019, 15:25</time>
      </address>
      <p>
        <b>У Міністерстві закордонних справ Росії вважають, що НАТО пред'являє Кремлю набір нічим не обґрунтованих претензій і звинувачень.</b>
      </p>
      <p>Позицію закордонного відомства озвучила офіційний представник МЗС РФ Марія Захарова під час щоденного брифінгу для журналістів, передає <a href="https://www.unn.com.ua/uk/news/1833410-nato-ignoruye-pozitivni-zusillya-moskvi-v-ukrayini-mzs-rf">УНН</a>. </p>
      <p>Таким чином у Росії відреагували на заяви Ради НАТО за підсумками візиту генерального секретаря альянсу Єнса Столтенберга до України. </p>
      <p>"НАТО пред'являє на адресу Росії набір нічим не обгрунтованих претензій і звинувачень. Намагається переінакшити внутрішньоукраїнський конфлікт, подаючи його як конфлікт із Росією. Ігнорує зусилля, що вживаються в рамках Контактної групи, яка відіграє центральну роль у визначенні шляхів виконання Мінського комплексу заходів на основі діалогу з владою Донецька і Луганська", – зазначила Захарова.</p>
      <p>За словами речниця МЗС РФ, Альянс продовжує вести себе деструктивно у контактах з Росією. У Москві вважають, що діяльність НАТО не сприяє примиренню й зменшенню градусу напруженості, особливо у питанні України.</p>
      <p>Зокрема, Захарова заявила, що НАТО не може впливати на ті процеси в Україні, які стають причиною проблем Києва останнім часом, відзначивши, що політика блоку стосовно України ще більше розколює країну.</p>
      <p>"НАТО не може вирішити наявні українські проблеми, в тому числі в сфері національного примирення, боротьби з корупцією, стабілізації ситуації на сході. Швидше навпаки - з урахуванням історичного досвіду розширення альянсу і його "гуманітарних інтервенцій" заклики до Києва спрямуватися в євроатлантичні обійми провокують розкол країни, поглиблюють нові розділові лінії в Європі, сприяють зростанню міжетнічних та інших суперечностей" – наголосила представниця російського МЗС.</p>
      <p><a href="https://zik.ua/news/2019/10/31/stoltenberg_nato_nikoly_ne_vyznaie_aneksii_krymu_rosiieyu_1680651">Нагадаємо,</a> генеральний секретар НАТО Єнс Столтенберг під час виступу у Верховній Раді заявив, що альянс ніколи не визнає незаконної анексії Криму Росією.</p>
      <related>
        <h4>читайте також</h4>
        <a href="https://zik.ua/news/2019/10/31/stoltenberg_nato_nikoly_ne_vyznaie_aneksii_krymu_rosiieyu_1680651"/>
        <a href="https://zik.ua/news/2019/10/30/nato_zasudzhuie_agresyvni_dii_rf_u_chornomu_mori__stoltenberg_1679885"/>
        <a href="https://zik.ua/news/2019/10/25/gensek_nato_nastupnogo_tyzhnya_vystupyt_u_verhovniy_radi_1676107"/>
        <a href="https://zik.ua/news/2019/08/06/aneksiya_krymu_stalasya_cherez_konkurentsiyu_velykyh_derzhav__gensek_nato_1620089"/>
      </related>
    </article>
  </body>
</html>