<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/klichko-ta-bogdan-mer-napisav-zayavu-v-policiyu-novini-ukrajini-50051132.html"/>
    <meta property="og:site_name" content="НВ"/>
    <meta property="article:published_time" content="2019-11-01T15:18:00+00:00"/>
    <meta property="og:title" content="Кличко написав на Богдана заяву в поліцію через «самоуправство» — ЗМІ"/>
    <meta property="og:description" content="Мер Києва Віталій Кличко написав у Нацполіцію заяву на главу Офісу президента Андрія Богдана за «самоуправство», повідомляє Радіо Свобода, в розпорядженні якого з’явився документ."/>
  </head>
  <body>
    <article>
      <h1>Кличко написав на Богдана заяву в поліцію через «самоуправство» — ЗМІ</h1>
      <h2>Мер Києва Віталій Кличко написав у Нацполіцію заяву на главу Офісу президента Андрія Богдана за «самоуправство», повідомляє Радіо Свобода, в розпорядженні якого з’явився документ.</h2>
      <address>
        <time datetime="2019-11-01T15:18:00+00:00">01 Nov 2019, 15:18</time>
      </address>
      <p>У заяві зазначено, що Богдан скоїв кримінальний злочин, коли звернувся до Кабміну з листом про звільнення Кличка, оскільки такі дії, на його думку, не належать до посадових обов’язків глави Офісу президента.</p>
      <p>У зв’язку з цим Кличко просить правоохоронців внести відомості до Єдиного реєстру досудових розслідувань і почати розслідування «незаконних дій» Богдана.</p>
      <p>На думку Кличка, в діях Богдана міститься склад кримінального злочину, передбачений статтею 356 КК України — самоуправство.</p>
      <p>Крім того, мер Києва вказує в заяві, що однією з підстав внесення Кабміном подання про його звільнення з посади голови КМДА є «закінчення строку повноважень президента».</p>
      <p>«З урахувань того, що головою КМДА може бути лише Київський міський голова, який обирається на виборах до місцевого самоврядування, тобто згідно з установленим порядком, головою КМДА назначається особа, яка обрана міським головою, а спонукання до звільнення голови з посади всупереч визначеним нормам є кримінальним провопорушенням», — зазначено в заяві.</p>
      <p>Богдан поки не відреагував на звернення Віталія Кличка до Нацполіції.</p>
      <figure>
        <iframe src="https://www.youtube.com/embed/RrEeoWuawqc" width="937" height="527" data-service="Youtube" scrolling="no"/>
      </figure>
      <p>Раніше мер Києва <a href="https://nv.ua/ukr/kyiv/klichko-suditsya-z-goncharukom-ta-bogdanom-novini-kiyeva-50045496.html">Віталій Кличко подав до суду</a> на Кабінет міністрів, прем'єр-міністра Олексія Гончарука та главу Офісу президента Андрія Богдана.</p>
      <p>Нагадаємо, 4 вересня <a href="https://nv.ua/ukr/kyiv/kabmin-pidtrimav-zvilnennya-klichko-novini-ukrajini-50040874.html">Кабінет міністрів підтримав подання на звільнення мера Києва Віталія Кличка з посади голови КМДА.</a></p>
      <p>Кабмін вже звернувся до президента Володимира Зеленського про звільнення Кличка.</p>
      <p>Віталій Кличко заявив, що <a href="https://nv.ua/ukr/kyiv/klichko-prokomentuvav-podannya-kabminu-na-zvilnennya-z-posadi-golovi-kmda-novini-kiyeva-50040909.html">подання Кабміну на його звільнення з посади голови КМДА є незаконним й суперечить Конституції.</a></p>
      <p><a href="https://nv.ua/ukr/ukraine/politics/klichko-bude-balotuvatisya-na-viborah-mera-kiyeva-novini-ukrajini-50040935.html">Він пообіцяв балотуватися на наступних місцевих виборах,</a> попри те, що вони можуть не мати сенсу після поділу повноважень столичного мера і глави КМДА.</p>
    </article>
  </body>
</html>