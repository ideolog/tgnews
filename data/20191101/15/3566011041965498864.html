<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543894.html/%D8%A7%DB%8C%D9%85%D9%86-%D8%B3%D8%A7%D8%B2%DB%8C-%D8%A8%D8%AE%D8%B4%DB%8C-%D8%A7%D8%B2-%D8%AC%D8%A7%D8%AF%D9%87-%D9%87%D8%A7%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87---%D8%AA%D8%B5%D8%A7%D9%88%DB%8C%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:56:00+00:00"/>
    <meta property="og:title" content="ایمن سازی بخشی از جاده های کهگیلویه + تصاویر"/>
    <meta property="og:description" content="رئیس اداره راه و شهرسازی کهگیلویه گفت: مهمترین بخش پروژه جاده سوق – دهدشت روکش کامل این جاده است که برآورد ها و تمهیدات اداری لازم در این زمینه اندیشیده شده اما باز هم مشکل کمبود اعتبار برای آن وجود دارد ."/>
  </head>
  <body>
    <article>
      <h1>ایمن سازی بخشی از جاده های کهگیلویه + تصاویر</h1>
      <address>
        <time datetime="2019-11-01T15:56:00+00:00">01 Nov 2019, 15:56</time>
      </address>
      <p>رئیس اداره راه و شهرسازی کهگیلویه گفت: مهمترین بخش پروژه جاده سوق – دهدشت روکش کامل این جاده است که برآورد ها و تمهیدات اداری لازم در این زمینه اندیشیده شده اما باز هم مشکل کمبود اعتبار برای آن وجود دارد .</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛به نقل از <a href="http://www.dana.ir/">صبح زاگرس</a>، جاده های شهرستان کهگیلویه در استان کهگیلویه و بویراحمد از جمله جاده های حادثه خیز به شمار می آیند و در ماه های اخیر تصادفات زیادی در آن ها رخ داده است که برخی با تلفات جانی سنگین همراه بوده که مسئولین را بر آن داشته تا حد امکان و با توجه به اعتبار و بودجه موجود اقدامات ایمنی در این جاده ها را لحاظ کنند.</p>
      <p> </p>
      <p>یکی از این جاده ها در مسیر دهدشت-چرام است که با توجه به اینکه سال هاست در دست تعمیر است اما هنوز بخش های زیادی از این جاده تکمیل نشده و فاقد شانه مناسب بوده و علائم راهنمایی و رانندگی لازم در این جاده تعبیه نشده بود که این پایگاه خبری در این زمینه گزارشی را منتشر کرده بود که میتوانید در <a href="http://sobhezagros.ir/News/136129.html">اینجا بخوانید.</a></p>
      <p> </p>
      <p>اردشیر قاسمی رئیس اداره راه و شهرسازی شهرستان کهگیلویه درهمین زمینه ودر گفت و گو با خبرنگار صبح زاگرس گفت: جاده ها و پروژه های راه و شهرسازی معمولا پس از تکمیل شدن، تحویل اداره راهداری می شوند و اداره راهداری پس از آن اقدام به ایمن سازی آن از طریق نصب علائم راهنمایی و رانندگی، خط کشی های مناسب و سایر موارد ضروری و لازم می کند.</p>
      <figure>
        <img src="http://newsroom.dana.ir/content/upload/ce3d35b3-e05e-4b59-98c1-331321daffd9.jpg"/>
      </figure>
      <p>اردشیر قاسمی در مورد پروژه جاده دهدشت-چرام گفت: با توجه به تاخیرهای بوجود آمده در مورد تکمیل این پروژه که نبود اعتبار کافی یکی از دلایل آن است و به علت بروز حوادث و تصادفات، اداره راه و شهرسازی اقدام به نصب علائم هشداردهنده راهنمایی و رانندگی در بخش های خطرناک جاده کرده است.</p>
      <p> </p>
      <p>وی به فعالیت اخیر اداره راه و شهرسازی در جاده سوق-دهدشت اشاره کرد و گفت: در این جاده نیز بخش هایی از جاده نسبتا خطرناک تر از بقیه قسمت های آن بوده که آن قسمت ها آسفالت شده تا خطری شهروندان و مسافران را تهدید نکند.</p>
      <p> </p>
      <p>رئیس اداره راه و شهرسازی کهگیلویه گفت: مهمترین بخش پروژه جاده سوق – دهدشت روکش کامل این جاده است که برآورد ها و تمهیدات اداری لازم در این زمینه اندیشیده شده اما باز هم مشکل کمبود اعتبار برای آن وجود دارد که به محض فراهم شدن اعتبار کافی، بخش پایانی این پروژه نیز تکمیل خواهد شد.</p>
      <p> </p>
      <p>در ادامه تصاویر مربوط به آسفالت بخشی از جاده سوق – دهدشت آمده است؛</p>
      <figure>
        <img src="http://newsroom.dana.ir/content/upload/8d1b057c-d361-4554-bd9f-a4a1e484b4fd.jpg"/>
      </figure>
      <figure>
        <img src="http://newsroom.dana.ir/content/upload/ab75b097-1de9-4658-ad93-61a297cc9815.jpg"/>
      </figure>
      <figure>
        <img src="http://newsroom.dana.ir/content/upload/619cecc6-31ce-49be-a1a1-b11950bfff5b.jpg"/>
      </figure>
      <p>انتهای پیام/</p>
    </article>
  </body>
</html>