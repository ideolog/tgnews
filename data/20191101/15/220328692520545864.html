<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/khaznata-s-izlishk-ot-11-miliarda-405583.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T15:15:33+00:00"/>
    <meta property="og:title" content="Хазната с излишък от 1,1 милиарда"/>
    <meta property="og:description" content="Увеличават се данъчните приходи, изтребителите покачиха разходите"/>
  </head>
  <body>
    <article>
      <h1>Хазната с излишък от 1,1 милиарда</h1>
      <address><time datetime="2019-11-01T15:15:33+00:00">01 Nov 2019, 15:15</time> by <a rel="author">сс</a></address>
      <p>Хазната с излишък</p>
      <p>от 1,1 милиарда</p>
      <p> </p>
      <p>1.1079 млрд. лева ще е излишъкът по консолидираната фискална програма (КФП) към края на октомври, заради превишаване на приходите над разходната част. Това  обявиха от финансовото министерство на база на предварителни данни и оценки.</p>
      <p>Според експертите основните фактори за излишъка са растящите данъчни и неданъчни проходи. Има и увеличаване на разходите по консолидираната фискална програма заради по-високия размер на капиталовите разходи,  свързан с покупката на изтребителите.</p>
      <p>Очаква се приходите към септември 2019 година да бъдат в размер на 36.3058 млрд. лева, което е 82.8% от годишния разчет и спрямо същия период на миналата година отчитат ръст с 3.7 млрд. лева. Причитата отново е нарастване на данъчните и неданъчните приходи, а също така увеличени грантове от европрограми.</p>
      <p>Разходите по консолидираната фискална програма са 35.1979 млрд. лева, което представлява 76% от годишния разчет. Преди година те бяха 29.7686 млрд. лева, припомнят от Министерството на финансите. Номиналното нарастване през настоящата година е главно заради парите за бойните самолети.</p>
      <p>Частта от вноската на Република България в бюджета на ЕС, която е изплатена към края на октомври, възлиза на 1.0909 млрд. лева, което е в съответствие със законодателството.</p>
    </article>
  </body>
</html>