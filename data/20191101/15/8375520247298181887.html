<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/pered-sudom-postane-slidchiy-kijivskoji-policiji-shcho-pogoriv-na-habari--637057.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T15:13:26+00:00"/>
    <meta property="og:title" content="Перед судом постане слідчий київської поліції, що погорів на хабарі"/>
    <meta property="og:description" content="Поліцейському загрожує до 10 років позбавлення волі"/>
  </head>
  <body>
    <article>
      <h1>Перед судом постане слідчий київської поліції, що погорів на хабарі</h1>
      <address>
        <time datetime="2019-11-01T15:13:26+00:00">01 Nov 2019, 15:13</time>
      </address>
      <h4>Поліцейському загрожує до 10 років позбавлення волі</h4>
      <p>Прокуратурою Києва направлено до суду обвинувальний акт стосовно слідчого Печерського управління поліції, який отримав неправомірну вигоду за повернення вилученого майна та закриття кримінального провадження.</p>
      <p>Про це <a href="https://www.facebook.com/kyiv.gp.gov.ua/">повідомляє</a> пресслужба столичної прокуратури.</p>
      <p>«У вересні поточного року 21-річного правоохоронця затримали під час отримання неправомірної вигоди у розмірі 35 тисяч гривень за повернення вилученого в ході досудового розслідування мотоцикла та прийняття рішення про закриття кримінального провадження за фактом використання підроблених документів на вказаний транспортний засіб», - розповіли в прокуратурі.</p>
      <p>На даний час досудове розслідування у вказаному кримінальному провадженні завершено. Прокурором затверджено обвинувальний акт, який направлено до Печерського районного суду для розгляду по суті.</p>
      <slideshow>
        <figure>
          <img src="https://glavcom.ua/img/gallery/6243/22/645726_big.jpg"/>
          <figcaption>Перед судом постане слідчий київської поліції, що погорів на хабарі</figcaption>
        </figure>
        <figure>
          <img src="https://glavcom.ua/img/gallery/6243/22/645727_big.jpg"/>
          <figcaption>Перед судом постане слідчий київської поліції, що погорів на хабарі</figcaption>
        </figure>
      </slideshow>
      <p>Поліцейському висунуто обвинувачення в одержанні службовою особою, яка займає відповідальне становище, неправомірної вигоди для себе за ч. 3 ст. 368 Кримінального кодексу України.</p>
      <p>У разі визнання судом вини чоловіка, йому загрожує до 10 років позбавлення волі із конфіскацією майна та позбавленням права обіймати певні посади чи займатися певною діяльністю до 3 років.</p>
      <p>Як повідомлялося, <a href="https://glavcom.ua/kyiv/news/slidchogo-stolichnoji-policiji-zatrimano-na-habari-u-35-tis-grn-foto-624322.html">правоохоронець вимагав та одержав неправомірну вигоду у сумі 35 тисяч гривень за повернення техпаспорта на мотоцикл</a>, раніше вилученого в межах кримінального провадження щодо виготовлення та використання підробленого документу.</p>
      <related>
        <a href="https://glavcom.ua/news/chinovnika-zatrimali-za-habar-starshomu-detektivu-nabu-636679.html"/>
        <a href="https://glavcom.ua/kyiv/news/kerivnika-kijivskoji-filiji-derzhpidprijemstva-zatrimano-na-habari-foto-636448.html"/>
        <a href="https://glavcom.ua/news/golovniy-specialist-nacbanku-pogoriv-na-habari-u-50-tisyach-636249.html"/>
      </related>
    </article>
  </body>
</html>