<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543856.html/%D8%AD%D9%88%D8%A7%D8%AF%D8%AB-13-%D8%A2%D8%A8%D8%A7%D9%86--%D9%85%D8%A7%D9%87%DB%8C%D8%AA-%D8%A7%D8%B3%D8%AA%DA%A9%D8%A8%D8%A7%D8%B1%DB%8C-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%A2%D8%B4%DA%A9%D8%A7%D8%B1-%DA%A9%D8%B1%D8%AF--%D9%86%DA%AF%D8%A7%D9%87-%D8%A8%D9%87-%D8%AF%D8%B1%D9%88%D9%86-%D8%A8%D8%A7%D8%B9%D8%AB-%D8%B9%D8%B2%D8%AA-%D9%88-%D8%B3%D8%B1%D8%A8%D9%84%D9%86%D8%AF%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:11:00+00:00"/>
    <meta property="og:title" content="حوادث 13 آبان، ماهیت استکباری آمریکا را آشکار کرد/ نگاه به درون باعث عزت و سربلندی می شود"/>
    <meta property="og:description" content="رئیس دانشگاه پیام نور شهرستان کلاله گفت: عده‌ای تصور می‌کنند عامل عزت و قدرت در دنیا آمریکا و رابطه با آمریکاست؛ در حالیکه بی‌اعتمادی به آمریکا و اتکا به داخل، عامل قدرت و عزت نظام اسلامی است."/>
  </head>
  <body>
    <article>
      <h1>حوادث 13 آبان، ماهیت استکباری آمریکا را آشکار کرد/ نگاه به درون باعث عزت و سربلندی می شود</h1>
      <h2>رئیس دانشگاه پیام نور کلاله:</h2>
      <address>
        <time datetime="2019-11-01T15:11:00+00:00">01 Nov 2019, 15:11</time>
      </address>
      <p>رئیس دانشگاه پیام نور شهرستان کلاله گفت: عده‌ای تصور می‌کنند عامل عزت و قدرت در دنیا آمریکا و رابطه با آمریکاست؛ در حالیکه بی‌اعتمادی به آمریکا و اتکا به داخل، عامل قدرت و عزت نظام اسلامی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ ایوب بدارق نژاد در گفتگو با خبرنگار <a href="http://www.kalalekhabar.ir/">کلاله خبر</a> با بیان اینکه 13 آبان شامل سه اتفاق استکبار ستیزی است؛ اظهار کرد: پس از اعتراض شدید امام خمینی(ره) به سیاست های حکومت پهلوی و افشاگری در خصوص لایحه کاپیتولاسیون در چهارم آبان سال 43 (در مراسمی که به مناسبت میلاد حضرت زهرا (س) در منزل امام برگزار شده بود)، در روز 13 آبان همان سال، امام خمینی(ره) توسط مأموران شاهنشاهی بازداشت و پس از انتقال به تهران به ترکیه تبعید شدند.</p>
      <p>وی ادامه داد: همچنین در 13 آبان 1357 و همزمان با روزهای اوجگیری انقلاب اسلامی، ده ها نفر از دانش آموزان که برای انجام تظاهرات در محوطه دانشگاه تهران تجمع کرده بودند، هدف تیراندازی مأموران حکومت شاه قرار گرفته و به شهادت رسیدند.<br/> </p>
      <p>رئبس دانشگاه پیام نور کلاله افزود: بررسی هایی که توسط دانشجویان صورت گرفته بود؛ جای هیج شک و شبه ای برای اینکه مرکز هدایت و پشتیبانی بسیاری از توطئه ها و تحرکاتی که علیه نظام جمهوری اسلامی ایران صورت گرفته و می گیرد، سفارت ایالات متحده امریکا است؛ نگذاشت و در همین راستا بالاخره در سیزدهم آبان 1358 ساختمان سفارت امریکا(لانه جاسوسی)در تهران به تصرف جمعی از دانشجویان معترض درآمد.<br/> </p>
      <p>بدارق نژاد تاکید کرد: آرمان های ملت ایران، امام خمینی (ره) و مقام معظم رهبری بر سلطه ستیزی استوار می باشد و باتوجه به خوی استکباری امریکا؛ لذا مقاومت در برابر خواسته ها و زورگویی این کشور جز سربلندی و عزت کشور در بر نخواهد داشت.</p>
      <p>رئیس دانشگاه پیام نور کلاله تصریح کرد: سازش با آمریکا راه را برای سیاست مداخله جویانه آمریکا در امور کشورها باز می کند و این کشور با سوء استفاده از اعتماد بیش از حد رهبران کشورهای در حال توسعه، در امور کوچک و بزرگ این کشورها مداخله می کند.<br/> </p>
      <p>این عضو هیات علمی دانشگاه گفت: عده‌ای تصور می‌کنند عامل عزت و قدرت در دنیا آمریکا و رابطه با آمریکاست، در حالیکه بی‌اعتمادی به آمریکا و اتکا به داخل، عامل قدرت نظام اسلامی است.<br/> </p>
      <p>بدارق نژاد ادامه داد: آمریکا از پیشرفت جمهوری اسلامی ایران در عرصه‌های مختلف و همچنین آزادی خواهی ملت ایران و حمایت ایران از ملت های آزاده منطقه و دنیا، نگران است؛ لذا اعتماد به این کشور جز عقب ماندگی دربرنخواهد داشت.<br/> </p>
      <p>وی یکی از عوامل بی اعتمادی به آمریکا را عدم پایبندی به تعهدات برجامی دانست و گفت: عدم پایبندی و خروج یکطرفه آمریکا از برجام ماهیت استکباری و غیر قبال اعتماد بودن سیاستمداران آن را آشکار کرد؛ لذا به نظر می رسد بهترین راهکار برای مقابله با آمریکا، باور داخلی و استفاده از ظرفیت های موجود داخلی همچون رهبری و جوانان کشور است.</p>
      <p>انتهای پیام/</p>
      <p> </p>
    </article>
  </body>
</html>