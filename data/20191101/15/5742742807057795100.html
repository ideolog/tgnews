<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/dari-se-zejmena-ipadum-tablety-od-huawei-a-samsungu-ztraci-39334"/>
    <meta property="og:site_name" content="mobilenet.cz"/>
    <meta property="article:published_time" content="2019-11-01T15:30:00+00:00"/>
    <meta property="og:title" content="Daří se zejména iPadům. Tablety od Huawei a Samsungu ztrácí"/>
    <meta property="og:description" content="Trh s tablety ve 3. čtvrtletí meziročně rostl o necelá 2 % Největší podíl na tom mají iPady Naopak zásadně ztrácí Samsung, který přišel o druhou pozici"/>
  </head>
  <body>
    <article>
      <h1>Daří se zejména iPadům. Tablety od Huawei a Samsungu ztrácí</h1>
      <address><time datetime="2019-11-01T15:30:00+00:00">01 Nov 2019, 15:30</time> by <a rel="author" href="https://mobilenet.cz/uzivatele/paulis" target="_blank">Michal Pavlíček</a></address>
      <p>
        <b>   •  Trh s tablety ve 3. čtvrtletí meziročně rostl o necelá 2 % <br/>   •  Největší podíl na tom mají iPady <br/>   •  Naopak zásadně ztrácí Samsung, který přišel o druhou pozici</b>
      </p>
      <p>Agentura IDC přinesla zajímavou <a href="https://www.idc.com/getdoc.jsp?containerId=prUS45620419">statistiku</a> ze světa tabletů. Z ní vyplývá, že se v průběhu třetího čtvrtletí tabletům meziročně dařilo, dodávky vzrostly o téměř 2 %. Lví podíl na tom měl především Apple a jeho iPady, jejichž dodávky meziročně stouply o 21,8 %. S takřka 12 milióny dodaných tabletů ve 3. čtvrtletí je Apple spolehlivě největším výrobcem tabletů na světě. Aktuálně totiž drží téměř třetinový podíl trhu.</p>
      <related>
        <h4>Přečtěte si také</h4>
        <a href="https://mobilenet.cz/clanky/recenze-samsung-galaxy-tab-a-101-2019-vetsi-tablet-pro-absolutne-nenarocne-38597"/>
      </related>
      <table bordered="">
        <tr>
          <th>Výrobce</th>
          <th>dodávky za 3Q 2019</th>
          <th>tržní podíl za 3Q 2019</th>
          <th>dodávky za 3Q 2018</th>
          <th>tržní podíl za 3Q 2018</th>
          <th>meziroční rozdíl</th>
        </tr>
        <tr>
          <td>1. Apple</td>
          <td>11,8 mil</td>
          <td>31,4 %</td>
          <td>9,7 mil</td>
          <td>26,3 %</td>
          <td>+ 21,8 %</td>
        </tr>
        <tr>
          <td>2. Amazon</td>
          <td>5,5 mil</td>
          <td>14,5 %</td>
          <td>4,4 mil</td>
          <td>11,8 %</td>
          <td>+ 25,6 %</td>
        </tr>
        <tr>
          <td>3. Samsung</td>
          <td>4,6 mil</td>
          <td>12,3 %</td>
          <td>5,4 mil</td>
          <td>14,6 %</td>
          <td>- 13,9 %</td>
        </tr>
        <tr>
          <td>4. Huawei</td>
          <td>3,6 mil</td>
          <td>9,5 %</td>
          <td>3,7 mil</td>
          <td>10,2 %</td>
          <td>- 4,4 %</td>
        </tr>
        <tr>
          <td>5. Lenovo</td>
          <td>2,5 mil</td>
          <td>6,7 %</td>
          <td>2,3 mil</td>
          <td>6,3 %</td>
          <td>+ 7,6 %</td>
        </tr>
        <tr>
          <td>Ostatní</td>
          <td>9,6 mil</td>
          <td>25,5 %</td>
          <td>11,4 mil</td>
          <td>30,9 %</td>
          <td>- 15,8 %</td>
        </tr>
        <tr>
          <td>Celkem</td>
          <td>37,6 mil</td>
          <td>100 %</td>
          <td>36,9 mil</td>
          <td>100 %</td>
          <td>+ 1,9 %</td>
        </tr>
      </table>
      <p>Černé období zažívá Samsung se svou řadou Galaxy Tab. Jihokorejský výrobce byl stabilně druhý za Applem, avšak kvůli meziročnímu propadu o téměř 14 % klesl až na třetí příčku. Na stříbrnou pozici se posunul Amazon, který meziročně dodal o milión kusů více, což představuje čtvrtinový nárůst. Po Samsungu se nedaří ani Huawei, který však zaznamenal jen nepatrný pokles v řádu jednotek procent. Navíc by mu výhledově mohl pomoci zajímavě se tvářící novinka <a href="https://mobilenet.cz/clanky/blizi-se-huawei-matepad-pro-tablet-s-velmi-tenkymi-ramecky-39328">MatePad Pro</a>, která se chystá.</p>
      <related>
        <h4>Související články</h4>
        <a href="https://mobilenet.cz/clanky/blizi-se-huawei-matepad-pro-tablet-s-velmi-tenkymi-ramecky-39328"/>
        <a href="https://mobilenet.cz/clanky/prvni-rendery-huawei-mediapadu-m7-ukazuji-tablet-bez-ramecku-s-perem-a-klavesnici-39221"/>
        <a href="https://mobilenet.cz/clanky/mediapady-m6-od-huawei-jsou-tablety-ze-stare-skoly-38189"/>
        <a href="https://mobilenet.cz/clanky/huawei-zitra-predstavi-maly-a-velky-tablet-mediapad-m6-38173"/>
        <a href="https://mobilenet.cz/clanky/apple-ipad-pro-2019-ma-lakat-na-trojity-zadni-fotoaparat-38953"/>
        <a href="https://mobilenet.cz/clanky/apple-predstavil-novy-ipad-ma-vetsi-102palcovy-displej-v-zastaralem-tele-38898"/>
      </related>
    </article>
  </body>
</html>