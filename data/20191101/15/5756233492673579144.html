<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619223/%D9%88%D8%A7%DA%A9%D9%86%D8%B4-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D8%A8%D9%87-%D8%AD%D9%88%D8%A7%D8%B4%DB%8C-%D8%A8%D8%A7%D8%B2%DB%8C-%D9%BE%D8%B1%D8%B3%D9%BE%D9%88%D9%84%DB%8C%D8%B3-%D9%88-%D9%85%D8%A7%D8%B4%DB%8C%D9%86%E2%80%8C%D8%B3%D8%A7%D8%B2%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-01T15:01:00+00:00"/>
    <meta property="og:title" content="واکنش فدراسیون فوتبال به حواشی بازی پرسپولیس و ماشین‌سازی"/>
    <meta property="og:description" content="فدراسیون فوتبال با انتشار پیامی ضمن محکومیت برخی اتفاقات رخ داده در دیدار پرسپولیس و ماشین سازی، از برخورد قاطع با خاطیان خبر داد."/>
  </head>
  <body>
    <article>
      <h1>واکنش فدراسیون فوتبال به حواشی بازی پرسپولیس و ماشین‌سازی</h1>
      <address>
        <time datetime="2019-11-01T15:01:00+00:00">01 Nov 2019, 15:01</time>
      </address>
      <p>
        <i>فدراسیون فوتبال با انتشار پیامی ضمن محکومیت برخی اتفاقات رخ داده در دیدار پرسپولیس و ماشین سازی، از برخورد قاطع با خاطیان خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>براساس گزارش سایت رسمی فدراسیون فوتبال، در پیام منتشره آمده است:</p>
      <p>«بدون شک، حفظ ارزش‌ها و شئون در ورزشگاه‌ها رکن رکینی برای آحاد جامعه و علاقه‌مندان ورزش است و همگان بر این موضوع تاکید و تصریح دارند.</p>
      <figure>
        <img src="https://aftabnews.ir/files/fa/news/1398/8/10/353725_366.jpg"/>
      </figure>
      <p>شکی نیست هزاران جام زرین نمی‌تواند با قطره‌ای از مجاهدت‌ها، فداکاری‌ها و عزت پهلوانان واقعی ایران اسلامی در جنگ تحمیلی برابری کند‌.</p>
      <p>از این رو، فدراسیون فوتبال ضمن ابراز تاسف و محکومیت اقدام معدودی در بی‌احترامی به خانواده معزز و محترم خطیبی که والده ارجمند دو شهید دفاع مقدس و رسول خطیبی که برادر آن دو شهید بزرگوار می‌باشد، بلافاصله پس از مسابقه شب گذشته پرونده مربوطه را در بالاترین سطح ارکان حقوقی و انضباطی فدراسیون باز کرده است و اقدام قاطعانه با عامل یا عوامل این اتفاق با هدف پاک‌سازی کامل فضای کلیه ورزشگاه‌ها به عمل خواهد آمد.»</p>
    </article>
  </body>
</html>