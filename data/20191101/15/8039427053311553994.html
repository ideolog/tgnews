<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943699"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T15:47:23+00:00"/>
    <meta property="og:title" content="మీ ఫోనే మీ జీవితాన్ని తినేస్తుంది, మరెలా?"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>మీ ఫోనే మీ జీవితాన్ని తినేస్తుంది, మరెలా?</h1>
      <address>
        <time datetime="2019-11-01T15:47:23+00:00">01 Nov 2019, 15:47</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p>జీవితానుభవాల గురించి ఒక్కొక్కరూ ఒక్కోలా జవాబిస్తారు. జీవితంలో ఏం చేశావ్‌ అంటే... ఒక్కొక్కరూ భిన్నమైన జవాబులు చెబుతారు. కానీ ఈ తరంలో చాలామందిని వారి వృద్ధాప్యంలో అదే ప్రశ్న వేస్తే - జీవితంలో ఏం చేశావ్‌రా అంటే... చెప్పే సమాధానం ఒక్కటే! ఫోన్‌తో గడపడం! ఫోన్‌ మన జీవితానికి ఎంత ఉపయోగపడుతుందో.. అంతగా మన జీవితాన్ని తినేస్తుంది కూడా! ఫోన్‌తోనే కాలమంతా గడిపేస్తూ ఉంటే జీవితంలో అనుకున్న పనులు చేయలేం. వ్యక్తిగత సంబంధాలూ దెబ్బతింటాయి.</p>
      <p> </p>
      <p>కాబట్టి - "ప్రజలారా! మీ ఫోన్ సమయాన్ని పరిమితం చేసుకోండి, మీ జీవితాన్ని నియంత్రించుకోండి! మీరు ఫోకస్‌ చేయాల్సిన విషయాల మీద మనసు పెట్టండి. మీ ఉత్పాదకతను పెంచుకోండి, మీ వ్యక్తిగత సంబంధాల్ని ట్రాక్‌ చేసుకుని - దెబ్బ తింటున్న రిలేషన్స్‌ని పునరుద్ధరించుకోండి! “ - అని ప్రపంచవ్యాప్తంగా నిపుణులు సలహా ఇస్తున్నారు.</p>
      <p> </p>
      <p>
        <b>ఫోన్‌ ఎంత శత్రువో తెలుసా?</b>
      </p>
      <p>నేను బోలెడు భాషలు నేర్చేసుకోవాలి అనుకుంటాడు ఒకడు. నేను మిస్సయిన సినిమాలన్నీ చూసేయాలి అని మరొకడు అనుకుంటాడు. నేను చదవాలనుకున్న పుస్తకాలన్నీ వారానికి ఒకటి చొప్పున టైమ్‌టేబుల్‌ పెట్టుకుని చదివేయాలి అనుకుంటాడు ఇంకొకడు. మరొకడు ఫలానా బంధువులతో స్నేహితులతో ఎక్కువ సమయం గడపాలబ్బా అనుకుంటాడు. కానీ వీళ్లెవరూ తమ పనులు చేయలేరు. తమ కాంక్షలు నెరవేర్చుకోలేరు.</p>
      <p> </p>
      <p>చాలామంది తమ జీవితంలో ఏవేవో చేయాలనుకున్నా, అవి చేయలేకపోవడానికీ, ఏవేవో లక్ష్యాలను చేరాలనుకున్నా, వాటిని చేరలేకపోవడానికీ ఫోనే కారణం. ప్రపంచ వ్యాప్తంగా ఫోన్‌వాడే వారిని తీసుకుంటే- సగటున చూస్తే ప్రతిరోజూ వారు తమ ఫోన్‌లో 3 గంటలు 30 నిమిషాలు గడుపుతారని ఓ లెక్క తేలింది.</p>
      <p> </p>
      <p>
        <b>ఫోన్‌ ఫోన్‌నుంచి కాపాడగలదా?</b>
      </p>
      <p>అవును. ఫోనే మీ ఉత్పాదకతను పాతాళానికి దించేస్తుంది. గమనించండి. మీరు దేనిమీద దృష్టి పెట్టాలన్నా - మధ్యలో మీ ఫోన్‌మీకు అడ్డుపడుతుంది. మళ్లీ ఆ తరవాత ఆ పని జోలికి వెళ్లడం, వెళ్లినా పూర్తిచేయడం చాలా కష్టమవుతుంది. చిన్న చిన్న డిస్టర్బెన్స్‌లతో మొదలై, మీ ఏకాగ్రతనీ, దృష్టినీ, పనినీ, పనిలో నాణ్యతనీ, మీ ఉత్పాదకతనీ, మీ వ్యక్తిగత సంబంధాల్ని నాశనం చేయగలిగే శక్తి ఫోన్‌కి ఉంది. అలాగని ఫోన్‌ని వదిలేయగలమా? మరెలా? ఏంటి దీనికి పరిష్కారం? మళ్లీ ఫోనే ఈ సమస్యకు పరిష్కారం.</p>
      <p> </p>
      <p>అవునండీ. ఇప్పుడు మీరు మీ ఫోన్‌లో ఎంత సమయం గడుపుతున్నారో కొలవడానికి, మీ ఫోన్‌ వాడకాన్ని క్రమబద్ధంగా నియంత్రించడానికి మీ ఫోనే మీకు సాయపడుతుంది. My Phone Time లాంటి కొన్ని యాప్స్‌ మీ ఫోన్‌ వాడకం సమయాన్ని నియంత్రించి, మీ జీవితాన్ని మీ కంట్రోల్లోకి వచ్చేలా చేస్తున్నాయి. జీవితం మీదా, జీవితంలో అవసరమైన ముఖ్యమైన విషయాలమీదా 'ఫోకస్‌' పెట్టేలా మీకు వెసులుబాటు కల్పిస్తాయి ఈ యాప్స్‌.</p>
      <p> </p>
      <p>
        <b>ఫోకస్‌ యాప్స్‌ ఏం చేస్తాయి?</b>
      </p>
      <p>ఈ ఫోకస్‌ యాప్స్‌ చాలా పనులు చేస్తాయి. ఉదాహరణకి మీరు ఏ యాప్స్‌ ఉపయోగిస్తున్నారో చూసి, మీరు ఎక్కువగా వాడని వాటిని బ్లాక్‌ చేయడం ద్వారా మీ జీవితాన్ని ఫ్రీ చేస్తాయి. మీరే మీ రోజువారీ లక్ష్యాన్ని నిర్దేశించుకుని వాటిని సాధించేలా సహకరిస్తాయి. చాలా సార్లు ఫోన్‌ తెరవనక్కర్లేకుండానే - విషయం ఏంటో ఒక్క చూపులో తెలుసుకునేలా చేసి - మీ పని మీద మీరు తిరిగి దృష్టి పెట్టేలా చేస్తాయి.</p>
      <p> </p>
      <p>మై ఫోన్‌ టైమ్‌ లాంటి యాప్స్‌ చాలానే ఉన్నాయి. అయితే మళ్లీ వీటి వేటలో పడి మళ్లీ ఫోన్‌లో మునిగిపోకండి. ఏదో ఒక బెస్ట్‌ యాప్‌ నిర్ణయించుకుని మీ జీవితాన్ని నియంత్రించుకోండి!</p>
    </article>
  </body>
</html>