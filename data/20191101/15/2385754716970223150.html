<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595268/telos-epoxis-gia-ton-kyriako-nikiforou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T15:04:00+00:00"/>
    <meta property="og:title" content="Τέλος εποχής για τον Κυριάκο Νικηφόρου"/>
    <meta property="og:description" content="Τον κύκλο του ως προέδρου της Συνομοσπονδίας Γονέων Μέσης Εκπαίδευσης κλείνει λίγο πριν το τέλος της χρονιάς, ο κ. Κυριάκος Νικηφόρου. Ήδη στις 30..."/>
  </head>
  <body>
    <article>
      <h1>Τέλος εποχής για τον Κυριάκο Νικηφόρου</h1>
      <address><time datetime="2019-11-01T15:04:00+00:00">01 Nov 2019, 15:04</time> by <a rel="author">Μύρια Οδυσσέως</a></address>
      <p>Τον κύκλο του ως προέδρου της Συνομοσπονδίας Γονέων Μέσης Εκπαίδευσης κλείνει λίγο πριν το τέλος της χρονιάς, ο κ. Κυριάκος Νικηφόρου.</p>
      <p>Ήδη στις 30 Οκτωβρίου ο κ. Νικηφόρου, κατά τη διάρκεια της ετήσιας Γενικής συνέλευσης των Συνδέσμων Γονέων Λεμεσού, παρέδωσε τα ηνία της προεδρίας, την οποία κατείχε εδώ και δύο χρόνια, στο νέο Διοικητικό Συμβούλιο.</p>
      <p>Στις 15 Δεκεμβρίου ο κ. Νικηφόρου, αναμένεται να κάνει το ίδιο και για τη θέση του ως προέδρου της Συνομοσπονδίας Γονέων Μέσης Εκπαίδευσης, την οποία επίσης κατείχε εδώ και δύο χρόνια.</p>
      <p>Ο λόγος που αφήνει τη θέση του ο κ. Νικηφόρου, έχει να κάνει με τα καταστατικά, αφού αποφοίτησαν τα παιδιά του από τα δημόσια σχολεία και δεν μπορεί να διεκδικήσει ξανά την θέση.</p>
      <p>Οι κόντρες, οι αντιπαραθέσεις αλλά και η κατά διαστήματα κοινή συμπόρευσή του με εκπαιδευτικούς φορείς, καθώς και ο χαρακτήρας του, έπαιξαν καθοριστικό ρόλο στις εκάστοτε παρεμβάσεις του σε περιόδους κρίσης στον τομέα της Εκπαίδευσης.</p>
      <p>Σημειώνεται, μάλιστα, πως ο κ. Νικηφόρου βρέθηκε για 15 χρόνια σε συνδέσμους γονέων.</p>
      <p>Όσον αφορά στο τι μέλλει γενέσθαι, ακόμη δεν έχει γίνει γνωστό.</p>
    </article>
  </body>
</html>