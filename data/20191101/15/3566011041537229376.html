<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543889.html/%D8%A8%D8%B3%DB%8C%D8%AC%DB%8C%D8%A7%D9%86-%DA%AF%D9%88%D8%B4-%D8%A8%D9%87-%D9%81%D8%B1%D9%85%D8%A7%D9%86-%D9%88%D9%84%D8%A7%DB%8C%D8%AA-%D8%A2%D9%85%D8%A7%D8%AF%D9%87-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%87%D8%B1-%D9%86%D9%88%D8%B9-%D8%AA%D9%87%D8%AF%DB%8C%D8%AF%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:00:00+00:00"/>
    <meta property="og:title" content="بسیجیان گوش به فرمان ولایت آماده مقابله با هر نوع تهدیدی هستند"/>
    <meta property="og:description" content="فرمانده سپاه انصارالمهدی(عج) استان زنجان با اشاره به آمادگی کامل بسیج در مقابله با فتنه‌های دشمنان گفت: بسیجیان گوش به فرمان ولایت آماده مقابله با هر نوع تهدیدی هستند."/>
  </head>
  <body>
    <article>
      <h1>بسیجیان گوش به فرمان ولایت آماده مقابله با هر نوع تهدیدی هستند</h1>
      <h2>فرمانده سپاه انصارالمهدی(عج) استان زنجان:</h2>
      <address>
        <time datetime="2019-11-01T15:00:00+00:00">01 Nov 2019, 15:00</time>
      </address>
      <p>فرمانده سپاه انصارالمهدی(عج) استان زنجان با اشاره به آمادگی کامل بسیج در مقابله با فتنه‌های دشمنان گفت: بسیجیان گوش به فرمان ولایت آماده مقابله با هر نوع تهدیدی هستند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> سردار جهانبخش کرمی امروز در مراسم آغاز رزمایش الی بیت المقدس و کوثر با اشاره به اینکه در این رزمایش گردان‌های بیت‌المقدس تمرینات تاکتیکی و عملیات‌های ضد هلی برن و کمین و ضد کمین را اجرا می‌کنند اظهار کرد: پیام همه رزمندگان بسیجی این است که در همه زمان گوش به فرمان مقام معظم رهبری هستند.</p>
      <p>وی تصریح کرد: بسیجیان در آمادگی کاملی قرار دارد و گوش به فرمان ولایت هستند تا هر گونه فتنه‌ یا توطئه دشمنان اسلام را در نطفه خفه کنند و نقشه‌های دشمنان را نقشه برآب کنند.</p>
      <p>فرمانده سپاه انصارالمهدی(عج) استان زنجان خاطر نشان کرد: بسیج پس از افتخارآفرینی در هشت سال دفاع مقدس امروز نیز در عرصه‌های مختلف مایه افتخار و حماسه است.</p>
      <p>وی گفت: ما در راستای تاکیدات مقام معظم رهبری بر تقویت آمادگی دفاعی پیام بسیجیان استان زنجان را اعلام می‌کنیم که بسیجیان قهرمان این استان همانطوری که در 46 عملیات آفندی و پدافندی دوران دفاع مقدس حماسه آفریدند امروز نیز گوش به فرمان ولایت هستند.</p>
      <p>سردار کرمی تصریح کرد: رزمندگان اسلام گوش به فرمان امام مسلمین و فرمانده معظم کل قوا هستند تا همه فتنه‌های دشمنان اسلام را خنثی کرده و با هر گونه تهدیدات نیز مقابله کنند.</p>
      <p>انتهای پیام/</p>
    </article>
  </body>
</html>