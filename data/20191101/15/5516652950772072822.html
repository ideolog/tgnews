<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424901/to-palio-syndromo-toy-ao-pylioy-sta-ektos-edras-paixnidia"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T15:45:01+00:00"/>
    <meta property="og:title" content="Το... παλιό σύνδρομο του ΑΟ Πυλίου στα εκτός έδρας παιχνίδια"/>
    <meta property="og:description" content="-Έλεγα πρόσφατα για τον ΑΟ Πυλίου ότι ακόμη δεν έδειξε το …παλιό σύνδρομο των εκτός έδρας αγώνων και …δικαιώθηκα με το παιχνίδι στα Μαριτσά…"/>
  </head>
  <body>
    <article>
      <h1>Το... παλιό σύνδρομο του ΑΟ Πυλίου στα εκτός έδρας παιχνίδια</h1>
      <h2>Όταν μιλάει ο Γκαστόνε</h2>
      <address>
        <time datetime="2019-11-01T15:45:01+00:00">01 Nov 2019, 15:45</time>
      </address>
      <p>
        <b>-Έλεγα πρόσφατα για τον ΑΟ Πυλίου ότι ακόμη δεν έδειξε το …παλιό σύνδρομο των εκτός έδρας αγώνων και …δικαιώθηκα με το παιχνίδι στα Μαριτσά…</b>
      </p>
      <p>-Εντάξει, μπορεί να είναι νωρίς, ωστόσο δεν μας είχε συνηθίσει μέχρι τώρα να δέχεται πέντε γκολ μακριά από την Κω. Δεν είναι και λίγα…</p>
      <p>
        <b>-Θα μου πει κανείς, μα έβαλε τρία… Ναι, δεν διαφωνώ, μετράει όμως και τι κάνεις πίσω, στην άμυνα. Γιατί όσο και να βάζεις, άμα πίσω δεν μπορείς υπάρχει θέμα…</b>
      </p>
      <p>-Οι Κώοι πάντως στην παρούσα φάση είναι τυχεροί καθώς θα αργήσουν να δώσουν το επόμενο σοβαρό εκτός έδρας «τεστ». Οπότε έχουν τη δυνατότητα να κάνουν καλή διαχείριση αυτής της ήττας…</p>
      <p>
        <b>-Τις επόμενες τρεις αγωνιστικές παίζουν πάνω στο νησί της Κω. Με την ΑΕ Κατταβιάς (εντός), τη Δόξα Καρδάμαινας (εκτός) και την ΑΕ Κω (εντός). Όλα πάνω στην Κω πριν πάνε στην Κάρπαθο…</b>
      </p>
      <p>-Το πρόγραμμα από μόνο του τους δίνει σημαντικές ανάσες αλλά και τη δυνατότητα να μπουν και πάλι άμεσα στον δρόμο των επιτυχιών… Είναι σημαντικό για τους ίδιους…</p>
      <p>
        <b>-Από εκεί και πέρα, θέλω να δω τι θα γίνει στα τρία αυριανά ντέρμπι της Α’ Κατηγορίας. Είναι σημαντικά παιχνίδια. Είμαι περίεργος να δω τι πρόσωπο θα βγάλει ο ΑΕΡΑ με τον Ανδρέα Σταύρου… Και πώς θα εμφανιστεί και ο Απόλλων Καλυθιών…</b>
      </p>
      <p>-Βέβαια, ο Απόλλων Καλυθιών μέχρι τώρα πάει κυριολεκτικά «τρένο»… Αλλά τώρα έχει ένα πολύ δύσκολο εκτός έδρας παιχνίδι. Και καθοριστικό θα έλεγα εγώ ενόψει της συνέχειας…</p>
    </article>
  </body>
</html>