<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-karnataka-congress-leader-dk-shivakumar-has-been-admitted-to-apollo-hospital-2827457.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T15:49:19+00:00"/>
    <meta property="og:title" content="हाई ब्लड प्रेसर की शिकायत के बाद कांग्रेस नेता डीके शिवकुमार अस्पताल में भर्ती"/>
    <meta property="og:description" content="कर्नाटक में कांग्रेस के दिग्गज नेता डीके शिवकुमार को हाई ब्लड प्रेसर और सुगर की शिकायत के बाद बेंगलुरु के अपोलो अस्पताल में भर्ती कराया गया है। फिलहाल अस्पताल में उनका इलाज किया जा रहा है। बता दें कि..."/>
  </head>
  <body>
    <article>
      <h1>हाई ब्लड प्रेसर की शिकायत के बाद कांग्रेस नेता डीके शिवकुमार अस्पताल में भर्ती</h1>
      <address><time datetime="2019-11-01T15:49:19+00:00">01 Nov 2019, 15:49</time> by <a rel="author">लाइव हिन्दुस्तान टीम,नई दिल्ली</a></address>
      <p>कर्नाटक में कांग्रेस के दिग्गज नेता डीके शिवकुमार को हाई ब्लड प्रेसर और सुगर की शिकायत के बाद बेंगलुरु के अपोलो अस्पताल में भर्ती कराया गया है। फिलहाल अस्पताल में उनका इलाज किया जा रहा है। बता दें कि मनी लॉन्ड्रिंग मामले में कानूनी कार्रवाई का सामना कर रहे हैं डीके शिवकुमार हाल ही में जेल से छुटे हैं। शिवकुमार को ईडी ने धनशोधन के एक मामले में तीन सितंबर को गिरफ्तार किया था। </p>
      <p>उनकी जमानत याचिका अदालत में लंबित है और ईडी की जांच जारी है। कांग्रेस का कहना है कि केंद्रीय एजेंसियों ने राजनीतिक प्रतिशोध के कारण निशाना बनाया था, इसलिए नहीं कि उन्होंने कानून का उल्लंघन किया। कर्नाटक में डीके शिवकुमार की गिनती दिग्गज नेताओं में होती है। कर्नाटक में जनता दल (सेकुलर) और कांग्रेस की गठबंधन सरकार बनवाने में डीके शिवकुमार ने अहम भूमिका निभाई थी। </p>
      <figure>
        <iframe data-src="https://twitter.com/ANI/status/1190289126517440512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>जेल से बाहर आने के बाद डीके शिवकुमार में बीजेपी पर निशाना साधते हुए कहा था कि वह कमजोर नहीं बल्कि और मजबूत हुए हैं और सरेंडर करने का सवाल ही नहीं हैं। वह धनशोधन रोकथाम अधिनिमय, 2002 के तहत एक मामले में हिरासत में थे। यह मामला आयकर विभाग ने दायर किया था, जिसने अगस्त 2017 में उनके नई दिल्ली स्थित फ्लैट से 8.6 करोड़ रुपये नकद जब्त किए थे।</p>
    </article>
  </body>
</html>