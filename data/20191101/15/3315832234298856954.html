<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/205e1fed7efdb827/nu-e-nevoie-de-bani-pentru-a-salva-vieti-cine-este-femeia-care-a-donat-de-a-lungul-vietii-peste-100-de-litri-de-sange.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T15:09:07+00:00"/>
    <meta property="og:title" content="„Nu e nevoie de bani pentru a salva vieți”; Cine este femeia care a donat de-a lungul vieții peste 100 de litri de sânge"/>
    <meta property="og:description" content="Polina Turtă, președintele Asociației donatorilor de sânge din Moldova, a donat de-a lungul vieții peste 100 de litri de sânge. Femeia spune că este convinsă că nu e nevoie de bani sau de prea mult timp pentru a salva vieți."/>
  </head>
  <body>
    <article>
      <h1>„Nu e nevoie de bani pentru a salva vieți”; Cine este femeia care a donat de-a lungul vieții peste 100 de litri de sânge</h1>
      <address><time datetime="2019-11-01T15:09:07+00:00">01 Nov 2019, 15:09</time> by <a rel="author">Jurnal.md</a></address>
      <p>
        <b>Polina Turtă, președintele Asociației donatorilor de sânge din Moldova, a donat de-a lungul vieții peste 100 de litri de sânge. Femeia spune că este convinsă că nu e nevoie de bani sau de prea mult timp pentru a salva vieți.</b>
      </p>
      <p>Polina Turtă este directorul Biroului Societății de cruce roșie din Chișinău şi membrul unei fundații filantropice din tara noastră.</p>
      <p>În semn de recunoștință pentru munca depusă, autoritățile au decorat-o cu Ordinul „Ștefan cel Mare” și distincția „Om emerit”.</p>
      <p>Polina Turtă este unul dintre cei zece câștigători ai concursului Premiul național „Pentru o viață activă la orice vârstă”, organizat de Ministerul Sănătății, Muncii și Protecției Sociale. </p>
      <p>Femeiaspune că atunci când a lucrat în calitate de asistentă medicală pe urgență în conflictul de pe Nistru a înlețes ce însemană de fapt suferința.</p>
      <p><i>„Atunci am văzut foarte multă suferință şi oameni care aveau nevoie de ajutor. De la prima donare au trecut 40 de ani. Sunt omul cu cele mai multe transfuzii voluntare din Republica Moldova. Am la activ în jur de 200 de donări voluntare de sânge, ceea ce în sumă ar însemna cam 100 de litri. Am reușit să salvez multe vieți. Am fondat Asociația pentru că am vrut să unesc donatorii, să fie mai activi”, </i>a declarat Polina Turtă într-un interviu publicat pe pagina Ministerului Sănătății.</p>
    </article>
  </body>
</html>