<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76108-Topserialy-su-mtve-Bombuj-stratilo-znacnu-cast-svojho-obsahu-Toto-su-sposoby-ako-dalej"/>
    <meta property="og:site_name" content="REFRESHER"/>
    <meta property="article:published_time" content="2019-11-01T15:20:00+00:00"/>
    <meta property="og:title" content="Topserialy sú mŕtve, Bombuj stratilo značnú časť svojho obsahu. Toto sú spôsoby, ako ďalej"/>
    <meta property="og:description" content="Pre ľudí, ktorí boli zvyknutí neplatiť si za online obsah, prichádza tvrdá rana."/>
  </head>
  <body>
    <article>
      <h1>Topserialy sú mŕtve, Bombuj stratilo značnú časť svojho obsahu. Toto sú spôsoby, ako ďalej</h1>
      <address><time datetime="2019-11-01T15:20:00+00:00">01 Nov 2019, 15:20</time> by <a rel="author">Vladimír Mičuda</a></address>
      <p>
        <b>Pre ľudí, ktorí boli zvyknutí neplatiť si za online obsah, prichádza tvrdá rana.</b>
      </p>
      <p>Pre verných fanúšikov filmov a seriálov prišiel šok. Ak si patril medzi tých, ktorí si zapli trebárs Bombuj či Topseriály a pozeral si od nevidím do nevidím, musíš byť zronený. Obľúbené stránky totiž prišli o svoj „zdroj“, čo sú videoplatformy Openload a Streamango. Tam totiž ukladali drvivú väčšinu svojho obsahu a tie už ďalej nefungujú. Topserialy momentálne nefungujú, bombuj má obsah značne oklieštený. </p>
      <p>O vypnutie Openloadu a Streamango sa <a href="https://refresher.sk/76100-Popularny-web-Topserialyto-konci-po-tvrdom-zasahu-proti-piratskemu-obsahu-na-internete">postaralo </a>zoskupenie ACE, do ktorého patrí napríklad Netflix či Amazon. Mali už vykrádania ich obsahu plné zuby a dlhoročný boj proti nelegálnemu obsahu na internete má prvé obete. Teda, obetí je, samozrejme, viac, keďže na videoplatformách Openload a Streamango bolo<b> závislých desiatky stránok po celom svete. </b></p>
      <figure>
        <img src="https://i.refresher.sk/public/vladimir-micuda/ostatne/Snimek_obrazovky_2019-10-31_vA23.02.29.jpg"/>
        <figcaption>
          <cite>ACE</cite>
        </figcaption>
      </figure>
      <p>Nielen slovenské, ale aj mnohé iné zahraničné stránky využívali tieto weby pre svoj obsah. Toto je však podľa všetkého definitívny koniec, ACE žaluje ľudí, ktorí za dvomi spomínanými stránkami stoja a tí v dôsledku toho vypli servery. Čo to pre slovenského diváka znamená?</p>
      <h3>Návrat k televízii</h3>
      <p>Ak chceš pokračovať v sledovaní svojich obľúbených seriálov, jednou z možností je stará dobrá televízia a slovenské či zahraničné kanály. Zaobstaraj si káblovku či satelit a riad sa podľa televízneho programu. Stará škola.</p>
      <p>To je zároveň nevýhoda televízie. Musíš sa organizovať podľa toho, kedy, kde a čo hrá, maratóny seriálu, na ktorý máš práve chuť, skončili. </p>
      <related>
        <a href="https://refresher.sk/67805-Niektori-mladucki-influenceri-nevedia-ako-naplnit-potreby-klientov-hovori-Zuzana-pracujuca-vo-Facebooku-Rozhovor"/>
      </related>
      <p>S modernými televíziami a službami existuje aspoň aká-taká náplasť − keď práve nemôžeš sedieť pred telkou, môžeš si nastaviť automatické nahrávanie programu.</p>
      <h3>Začni si platiť za služby, ktoré sa oplatia</h3>
      <p>Fenomenóm posledných rokov sú platené služby, ktoré ponúkajú široké spektrum seriálov a filmov. Netflix či HBO GO ti zrejme nemusíme detailne predstavovať, spoločnosti ponúkajú desiatky kvalitných titulov z oblasti filmov a seriálov. Len ťažko sa ti teda stane, že nenájdeš to, čo hľadáš.</p>
      <p>Služby stoja pár eur, čiže si ich môže dovoliť v podstate každý. Navyše, Netflix a HBO GO sú prvých niekoľko dní zadarmo, preto ak nebudeš spokojný, jednoducho si účet deaktivuješ.</p>
      <figure>
        <img src="https://i.refresher.sk/public/vladimir-micuda/ostatne/dfdf.jpg"/>
        <figcaption>
          <cite>HBO GO</cite>
        </figcaption>
      </figure>
      <p>O tom, že sú podobné služby na vzostupne, svedčí aj fakt, že to idú skúsiť aj velikáni ani Disney či Apple. Onedlho na trh prídu Apple TV+ a Disney+ a spomenúť tiež treba Youtube Premium, kde nájdeš mnoho kvalitného obsahu. Je si teda z čoho vyberať.</p>
      <h3>Dúfaš, že sa všetko vráti do starých koľají</h3>
      <p>Zapneš si počítač, spustíš internetový prehliadač, naťukáš web, na ktorom sú dostupné seriály a filmy, odklikáš pár otravných reklám a ideš. Jednoduché, rýchle a hlavne zadarmo. Najväčšie úložiská pre online obsah sa však zrušili a teraz nebudeš mať čo robiť. No dúfaš, že sa to <i>„nejako napraví“</i> a dvere sa opäť otvoria.</p>
      <related>
        <a href="https://refresher.sk/69024-Netflix-ponuka-nadpriemerne-platy-tvrdi-Ester-ktora-v-nom-pracuje-Obcas-je-cely-den-v-kine-moze-hrat-aj-komparz-Rozhovor"/>
      </related>
      <p>Nuž, je to krásny, no aj dosť naivný sen. Openload a Streamango obchádzali systém a dlho sam im darilo. Nakoniec však narazili, teraz sa budú súdiť a budú musieť zaplatiť aj odškodné. Je to dostatočne veľký výkričník pre ostatných, ktorí <i>„podnikajú“</i> podobným spôsobom. Zároveň má neoblomný boj ACE s nelegálnym obsahom aj odstrašujúci charakter. Nechce sa ti totiž púšťať do projektu a obetovať do neho veľa času, energie a peňazí, keď reálne hrozí, že ti ho čoskoro zrušia.</p>
      <figure>
        <img src="https://i.refresher.sk/public/vladimir-micuda/ostatne/dsd.jpg"/>
        <figcaption>
          <cite>topserialy</cite>
        </figcaption>
      </figure>
      <p>Je však teraz predčasné tvrdiť, že sa nič také nemôže stať. Servery spomínaných stránok sa nachádzali v Európe, konkrétne v Rumunsku, Francúzsku a Nemecku. Možno sa presunú do krajín, kde je legislatíva miernejšia a kde ruky ACE nedočiahnu. Je to však len naša polemika, až čas ukáže, ako sa bude situácia s nelegálne šírenými online seriálmi a filmami vyvíjať.</p>
      <p>Treba tiež dodať, že niektoré filmy a seriály sú stále dostupné, sú totiž nahraté na iné úložiská. Napríklad na takom Bombuj niektoré tituly stále fungujú. </p>
      <p>  </p>
      <h3>Prestať sledovať seriály a filmy</h3>
      <p>Poslednou alternatívou je obmedziť sledovanie seriálov a sústrediť sa na iné činnosti. Porozhliadnuť sa nad novými výzvami a začať tráviť čas efektívnejšie, trebárs športom.</p>
      <p>Zrušenie nelegálnych úložísk môže tak trochu slúžiť aj na reflexiu. Teraz, keď sa budeš nudiť a nebudeš si môcť zapnúť svoj obľúbený seriál, <b>tak či tak budeš musieť hľadať náhradu. </b>Potom si aspoň návštevu v kine riadne užiješ, keďže to bude istým spôsobom jedinečný zážitok.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/75265-Ako-sa-zije-Indovi-v-Newyorku-nam-v-novom-seriali-ukaze-komik-Aziz-Ansari"/>
        <a href="https://refresher.sk/75395-Preco-bude-druha-seria-Daredevila-minimalne-rovnako-dobra-ako-ta-prva"/>
        <a href="https://refresher.sk/49413-Recenzia-Kritikmi-cenenou-dramou-Mudbound-od-Netflixu-sa-prelina-trpka-pachut-povojnovych-zazitkov-Zeby-islo-o-adepta-na-Oscara"/>
        <a href="https://refresher.sk/63225-Woody-Harrelson-a-Kevin-Costner-lovia-Bonnie-a-Clyde-Akcny-trailer-predstavuje-pribeh-vyrozpravany-texaskymi-rangermi"/>
        <a href="https://refresher.sk/40035-Drew-Barrymore-vstane-z-mtvych-a-zatuzi-po-ludskom-mase-v-novom-traileri-pre-blaznivy-hororovy-zombie-ulet-Santa-Clarita-Diet-od-Netflixu"/>
        <a href="https://refresher.sk/38685-Marvel-a-Netflix-potvrdzuju-druhu-seriu-pre-nepriestrelneho-Lukea-Cagea"/>
        <a href="https://refresher.sk/38789-Netflix-planuje-v-roku-2017-pridat-20-dalsich-originalnych-serialov-Minut-na-to-chce-sialenych-6-miliard-dolarov"/>
        <a href="https://refresher.sk/41361-Dave-Chappelle-nas-ohromi-dvomi-standup-komedialnymi-specialmi-na-Netflixe"/>
      </related>
    </article>
  </body>
</html>