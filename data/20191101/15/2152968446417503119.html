<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T15:03:00+00:00"/>
    <meta property="og:title" content="Върнете ни пушките! Протест за исторически възстановки"/>
    <meta property="og:description" content="Оръжията на &quot;Традиция&quot; са от XIX век, не били опасни | Dnes.bg"/>
  </head>
  <body>
    <article>
      <h1>Върнете ни пушките! Протест за исторически възстановки</h1>
      <h2>Оръжията на "Традиция" са от XIX век, не били опасни</h2>
      <address><time datetime="2019-11-01T15:03:00+00:00">01 Nov 2019, 15:03</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251218-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image2#photo">2</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image3#photo">3</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image4#photo">4</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image5#photo">5</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image6#photo">6</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image7#photo">7</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image8#photo">8</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image9#photo">9</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image10#photo">10</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image11#photo">11</a><a href="https://www.dnes.bg/obshtestvo/2019/11/01/vyrnete-ni-pushkite-protest-za-istoricheski-vyzstanovki.428192,image12#photo">12<br/></a>Националното дружество "Традиция", известно с възстановките, които прави на исторически събития, тръгна на митинг-шествие в центъра на София, за да протестира срещу акция на МВР и ГДБОП, при която им конфискуваха оръжията.</p>
        <p>Протестиращите се събраха около 11 часа пред НДК  и тръгнаха на шествие по бул. "Витоша”, след което стигнаха до Съдебната палата и до Министерски съвет.</p>
        <p>На 8 октомври служители на ГДБОП и  служба КОС /Контрол на общественоопасните средства/ са иззели около 120 оръжия, с които дружеството правят своите възстановки.</p>
        <p>Според тях това е незаконно, защото оръжията им са от 19 век и не подлежат на контрол от МВР.</p>
        <p>"Днес в този празник да почетем будителите и дружество "Традиция” да събуди хората, любовта към историята и да запазим българските традиции”, коментира Николай Казаков пред Нова тв.</p>
        <p>Неделчо Неделчев определи случилото се като фрапиращо беззаконие.</p>
        <p>Според недоволните хора от дружеството оръжията им не  могат да наранят никого.</p>
        <p>Освен това никога те не са допускали инциденти по време на възстановките им.</p>
        <related>
          <h4>Още по темата</h4>
          <a href="https://www.dnes.bg/obshtestvo/2019/10/18/mvr-otne-vsichki-pushki-na-drujestvo-za-istoricheski-vyzstanovki.426566"/>
          <a href="https://www.dnes.bg/obshtestvo/2019/09/03/svetoven-obshtobylgarski-sybor-shte-vryshta-synarodnici-ni.421706"/>
        </related>
      </anchor>
    </article>
  </body>
</html>