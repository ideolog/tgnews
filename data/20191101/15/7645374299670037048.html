<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://milano.repubblica.it/cronaca/2019/11/01/news/cadavere_lago_iseo_brescia-240029119/"/>
    <meta property="og:site_name" content="Repubblica.it"/>
    <meta property="article:published_time" content="2019-11-01T15:20:00+00:00"/>
    <meta property="og:title" content="Cadavere affiora nel lago di Iseo: indagini per stabilire l'identità e le cause della morte"/>
    <meta property="og:description" content="I passanti che camminavano sul lungolago hanno notato il corpo affiorare questa mattina. Non ha documenti, età apparente tra i 50 e i 60 anni"/>
  </head>
  <body>
    <article>
      <h1>Cadavere affiora nel lago di Iseo: indagini per stabilire l'identità e le cause della morte</h1>
      <h2>I passanti che camminavano sul lungolago hanno notato il corpo affiorare questa mattina. Non ha documenti, età apparente tra i 50 e i 60 anni</h2>
      <address>
        <time datetime="2019-11-01T15:20:00+00:00">01 Nov 2019, 15:20</time>
      </address>
      <p>Un cadavere è stato recuperato questa mattina nelle acque del lago d'Iseo a Iseo, nel Bresciano. Il corpo senza vita è stato notato da alcune persone che stavano passeggiando sul lungolago intorno alle 11.<br/><br/>Sul posto sono arrivati subito i Vigili del fuoco e i carabinieri della compagnia di Chiari: il corpo è stato portato all'Istituto di medicina legale dell'ospedale di Brescia per l'autopsia: al momento non si sa chi possa essere la persona trovata nel lago é quali siano le cause della morte. Dai primi rilievi sembra si tratti di un uomo tra i 50 e i 60 anni: non c'erano documenti, aveva indosso una casacca blu e il cadavere non era in uno stato di avanzata decomposizione, cosa che farebbe pensare a una morte recente.</p>
    </article>
  </body>
</html>