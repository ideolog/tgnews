<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/mesterskapslos-storscorer---jeg-vil-vaere-med/71769508"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T15:19:00+00:00"/>
    <meta property="og:title" content="Mesterskapsløs storscorer: - Jeg vil være med"/>
    <meta property="og:description" content="Sebastian Barthold har på sin korte tid i Danmark rukket å bli seriemester og toppscorer på storlaget Aalborg. Tross det gode spillet over tid, har han ingen mesterskapskamper å vise til for Norge."/>
  </head>
  <body>
    <article>
      <h1>Mesterskapsløs storscorer: - Jeg vil være med</h1>
      <h2>Sebastian Barthold har på sin korte tid i Danmark rukket å bli seriemester og toppscorer på storlaget Aalborg. Tross det gode spillet over tid, har han ingen mesterskapskamper å vise til for Norge.</h2>
      <address><time datetime="2019-11-01T15:19:00+00:00">01 Nov 2019, 15:19</time> by <a rel="author">Christian Grieg Sander</a></address>
      <p>Det har 29-åringen veldig lyst til å gjøre noe med.</p>
      <p>Etter drøyt to sesonger med spill i Danmark, har Sebastian Barthold blitt en av ligaens mestproduserende spillere. Forrige sesong ble han toppscorer for Aalborg i serien med 138 mål fra sin kantposisjon.</p>
      <h4>Sebastian Barthold</h4>
      <p><b>Født:</b> 1991 (28 år)</p>
      <p><b>Klubb:</b> Aalborg</p>
      <p><b>Tidligere klubber:</b> Haslum</p>
      <p>
        <b>Denne sesongen har han fortsatt den gode trenden. På åtte kamper har den tidligere Haslum-spilleren rukket å score 39 mål. Med det er han de regjernde seriemesternes toppscorer så langt i år. Barthold sier at han nyter tilværelsen i den danske storklubben.</b>
      </p>
      <p>- Jeg nyter å være en sentral spiller i laget. Du blir matchet på en helt annen måte i denne ligaen. Jeg har fått veldig mye tillit fra treneren, og gradvis utviklet meg som spiller, sier Barthold til Dagbladet.</p>
      <h3>Mangler mesterskap</h3>
      <p>Selv om Barthold hadde en strålende forrige sesong, var det ikke nok til å bli tatt ut på Kristian Berge sitt VM-lag i januar. Nå har Barthold etablert seg og blitt en av de mest effektive kantspillerne i Europa.</p>
      <p>
        <b>I januar venter et nytt mesterskap for landslagsgutta. Det er noe den tidligere Haslum-spilleren virkelig kunne kunne tenkt seg å være med i.</b>
      </p>
      <p>- Jeg har selvfølgelig lyst til å være med. Men det er mye faktorer som må vurderes ved et uttak. Jeg respekter det landslagsledelsen mener er det rette uttaket, forteller Barthold.</p>
      <figure>
        <img src="https://dbstatic.no/71769961.jpg?imageId=71769961&amp;x=0&amp;y=0&amp;cropw=100&amp;croph=89.145496535797&amp;width=643&amp;height=387"/>
        <figcaption><b>LANDSLAGET:</b> Barthold håper å få bli med i EM-troppen neste år. Foto: Vidar Ruud / NTB Scanpix Vis mer</figcaption>
      </figure>
      <p>29-åringen ble tatt ut i Golden league troppen nå i oktober, og har flere ganger tidligere kjent på landslagsvarmen. Barthold mangler selv om mesterskapsdeltalgelse på A-landslaget på CV-en. Han sier at det ser veldig lyst ut for herre-landslaget kommende mesterskap, men påpeker at det kommer til å bli tøft.</p>
      <p>- Ja, det tror jeg det blir. Nåløyet er veldig trangt i EM, og det er veldig mange gode lag. Vi har mange gode spillere, så jeg tror vi skal være med å kjempe helt der oppe.</p>
      <h3>Tøff konkurranse</h3>
      <p>De siste årene har Mangnus Jøndal vært meget solid på venstrekant-rollen på landslaget. Barthold forteller at det er mange gode ventrekantspillere som kjemper om den samme plassen, og at det ikke er lett å få én plass på landslaget.</p>
      <p>- Magnus er kanskje en av de beste i verden i sin posisjon. Jeg har troen på egne ferdigheter, og føler at jeg har utviklet meg veldig den siste tiden. Målet er å været én av to som skal utgjøre det beste venstrekantparet det kommende mesterskapet, forteller Barthold.</p>
      <h3>Herjer i Champions league</h3>
      <p>Etter fjorårets seriegull, kvalifiserte Aalborg seg direkte til Champions League denne sesongen. I det tøffeste selskapet har Barthold vært veldig god, og var på et tidspunkt toppscorer i den gjeve turneringen. Han sier at den tøffe motstanden har gjort han til en bedre spiller.</p>
      <figure>
        <img src="https://dbstatic.no/71769959.jpg?imageId=71769959&amp;x=0&amp;y=0&amp;cropw=100&amp;croph=87.133182844244&amp;width=643&amp;height=387"/>
        <figcaption><b>STRAFFESKYTTER:</b> Barthold er fast straffeskytter for sitt Aalborg. Foto: Vidar Ruud / NTB Scanpix Vis mer</figcaption>
      </figure>
      <p>
        <b>- Det har vært en utrolig spennende opplevelse. Man blir matchet på en helt annen måte. Det har gått veldig bra hittil, vi gikk videre fra vår gruppe og slo storlaget Flensburg.</b>
      </p>
      <p>-<i> Kan dere gå hele veien?</i></p>
      <p>- Hehe. Det blir tøft. Men Henrik Møllgaard (Aalborg-spiller) har gått ut å sagt at vi skal klare å gå hele veien. Så vi skal jo prøve vårt beste, forteller Barthold.</p>
    </article>
  </body>
</html>