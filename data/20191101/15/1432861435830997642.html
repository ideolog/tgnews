<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/livyrpul-iska-da-igrae-s-dva-razlichni-otbora-v-dve-razlichni-strani-po-edno-i-syshto-vreme-1390784.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T15:23:00+00:00"/>
    <meta property="og:title" content="Ливърпул иска да играе с два различни отбора в две различни страни по едно и също време"/>
    <meta property="og:description" content="Медиите в Англия разпространиха една доста интересна хипотетична теза, свързана с натоварения график на Ливърпул в идните месеци След като се класираха за 1/4-финалите за Купата на Лигата, това съвсем усложни календара на мърсисайдци"/>
  </head>
  <body>
    <article>
      <h1>Ливърпул иска да играе с два различни отбора в две различни страни по едно и също време</h1>
      <address><time datetime="2019-11-01T15:23:00+00:00">01 Nov 2019, 15:23</time> by <a rel="author">Sportlive.bg</a></address>
      <p>Медиите в <a href="https://www.sportlive.bg/worldfootball/england"><b>Англия</b></a> разпространиха една доста интересна хипотетична теза, свързана с натоварения график на <a href="https://www.sportlive.bg/tags/4688"><b>Ливърпул</b></a> в идните месеци. След като се класираха за 1/4-финалите за Купата на Лигата, това съвсем усложни календара на мърсисайдци. А причината е Световното клубно първенство, на което също трябва да вземат участие.</p>
      <p>Според Daily Mail от английския клуб вече са започнали разговори относно възможността да пратят един състав в Доха и друг за двубоя срещу Астън Вила. Единият отбор, съставен предимно от млади играчи, да излезе срещу Астън Вила в двубоя за "Карабао Къп", а другият - да играе на полуфинала в ДохаНещо, което не се е случвало никога досега. По програма отборът на Юрген Клоп трябва да се включи на Световното на 18 декември, а на 17 или 18 декември ще бъде насрочен и двубоят за Купата. Това означава, че в един ден може да бъдат насрочени два двубоя.</p>
      <p>Все пак според The Sun този вариант е малко вероятен, тъй като от шефовете на Лигата са склонни да се съгласят с исканията на Клоп и сблъсъкът с Вила да бъде отложен за януари. Това обаче също може да предизвика доста обърквания. По програма в седмицата, започваща на 8 януари, трябва да се състоят мачовете от полуфиналите на турнира и това може да създаде допълнителен хаос. Още след отстраняването на Арсенал мениджърът на мърсисайдци изрази недоволството си от календара и дори заплаши отборът да напусне Купата на Лигата. <a href="https://www.sportlive.bg/worldfootball/england/Klop-zaplashi-Livyrpul-da-ne-igrae-poveche-v-Karabao-Kyp-1390303.html"><i><b>Ето какво заяви тогава</b></i></a>.</p>
      <figure>
        <iframe data-src="https://twitter.com/sportbible/status/1190184349435609089?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/TeleFootball/status/1189950660571217920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Още по темата</h4>
        <a href="https://www.sportlive.bg/worldfootball/england/21-godishen-se-priceli-v-kapitanskata-lenta-v-Livyrpul-1390652.html"/>
        <a href="https://www.sportlive.bg/worldfootball/england/Spravedlivost-za-96-mata-shte-ima!-Policejski-nachalnik-prizna-che-e-prikril-istinata-za-tragediqta-Hilzbyro-1390589.html"/>
        <a href="https://www.sportlive.bg/worldfootball/england/Arsenal-e-edinstveniqt-otbor-prez-XXI-vi-vek-vkaral-5-gola-na-Anfijld-1390442.html"/>
        <a href="https://www.sportlive.bg/worldfootball/england/Praznici-Livyrpul-vliza-v-opustoshitelna-seriq-ot-machove-a-i-shte-obikoli-sveta-za-dni-1390420.html"/>
      </related>
    </article>
  </body>
</html>