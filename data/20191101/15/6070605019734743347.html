<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Lapuerta-judo_0_2336166492.html"/>
    <meta property="og:site_name" content="Ara.cat"/>
    <meta property="article:published_time" content="2019-11-01T15:14:12+00:00"/>
    <meta property="og:title" content="La masnovina Mireia Lapuerta, sotscampiona d'Europa de judo sub-23"/>
    <meta property="og:description" content="La catalana ha arribat a la final en la categoria de -48 kg"/>
  </head>
  <body>
    <article>
      <h1>La masnovina Mireia Lapuerta, sotscampiona d'Europa de judo sub-23</h1>
      <h2>La catalana ha arribat a la final en la categoria de -48 kg</h2>
      <address>
        <time datetime="2019-11-01T15:14:12+00:00">01 Nov 2019, 15:14</time>
      </address>
      <p>La judoka masnovina Mireia Lapuerta acaba de proclamar-se subcampiona d’Europa sub-23 en els campionats celebrats a la localitat russa d’Izevsk. El torneig compta amb la participació de 235 judokes de 33 països, entre els quals la catalana a la categoria de -48 kg.</p>
      <p>Lapuerta, que partia com a favorita després d’una temporada espectacular, s’ha penjat aquest divendres la cinquena medalla en un campionat continental. Després de vèncer en la primera ronda la turca Beder i de col·locar-se a la final al derrotar la israeliana Malca, finalment no ha pogut superar la local Pitxkaleva.</p>
      <p>Es tracta de la cinquena medalla europea per a Lapuerta, la segona d’aquesta temporada, ja que al setembre va pujar al tercer calaix del podi de la categoria sub-21. Per arribar als Europeus Lapuerta ha hagut de fer diversos sacrificis personals, tal com explicava <a href="https://www.ara.cat/esports/Mireia-Lapuerta-aposta-valenta-arribar-Jocs-Olimpics_0_2320567964.html">fa setmanes en una entrevista amb l'ARA</a>.</p>
    </article>
  </body>
</html>