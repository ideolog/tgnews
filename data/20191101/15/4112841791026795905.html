<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76137-Billie-Eilish-pochybovala-ci-si-este-uziva-hudbu-Co-jej-pocas-turne-vadi-najviac"/>
    <meta property="og:site_name" content="REFRESHER"/>
    <meta property="article:published_time" content="2019-11-01T15:50:00+00:00"/>
    <meta property="og:title" content="Billie Eilish pochybovala, či si ešte užíva hudbu. Čo jej počas turné vadí najviac?"/>
    <meta property="og:description" content="Populárna speváčka počas uplynulého roka prežila aj momenty, ktoré ju presviedčali, aby na hudbu zanevrela. Na nasledujúce turné sa však teší."/>
  </head>
  <body>
    <article>
      <h1>Billie Eilish pochybovala, či si ešte užíva hudbu. Čo jej počas turné vadí najviac?</h1>
      <address><time datetime="2019-11-01T15:50:00+00:00">01 Nov 2019, 15:50</time> by <a rel="author">Viktor Kniš</a></address>
      <p>
        <b>Populárna speváčka počas uplynulého roka prežila aj momenty, ktoré ju presviedčali, aby na hudbu zanevrela. Na nasledujúce turné sa však teší.</b>
      </p>
      <p><b>Billie Eilish</b> tentokrát prijala pozvanie do netradičného konceptu rozhovoru, kde sa nerozprávala s moderátorom, ale s <b>Billie Joe Armstrongom</b> – jedným z hlavných členov legendárnej skupiny Green Day. Produkcia magazínu Rolling Stone ich spoločne do auta posadila nielen preto, že majú rovnaké mená, zároveň sú totiž navzájom svojimi fanúšikmi.</p>
      <related>
        <a href="https://refresher.sk/68486-Billie-Eilish-pred-18tisic-Slovakmi-a-Cechmi-potvrdila-poziciu-najrychlejsie-stupajucej-hviezdy-na-svete-Fotoreport"/>
      </related>
      <p>Z neformálneho rozhovoru sa dozvedáme aj čosi viac o útrapách Billie Eilish, ktorými si v poslednom období prešla. Otvorene dokonca hovorí aj o tom, že chvíľu pochybovala, či vôbec chce pokračovať v hudobnej kariére. Obzvlášť momenty medzi koncertami v rámci turné ju nútili premýšľať, či to má ešte zmysel. Prezrádza, že koncerty sú jej obľúbená časť, ale cestovanie a samota po celý čas v autobusoch v Európe v kombinácií s hrozným jedlom jej robili starosti. </p>
      <p>Taktiež jej nerobili dobre návraty domov, keď videla, ako sa jej priatelia menia, kým ona musí cestovať naprieč celým svetom. Dodáva, že v súčasnosti je to už oveľa lepšie a na nasledujúce turné v roku 2020 sa úprimne teší. </p>
      <related>
        <a href="https://refresher.sk/69366-Kto-je-brat-Billie-Eilish-a-preco-je-najdolezitejsou-osobou-v-jej-kariere"/>
      </related>
      <p>S gitaristom Green Day sa bavili napríklad aj o rozličnom vnímaní hudobných žánrov v minulosti a teraz. Billie sa snaží vysvetliť svojmu staršiemu kolegovi, že v súčasnosti už jej generácia nevníma nič ako žánre, pretože existujú len minimálne hranice. Ostáva už len dúfať, že táto dvojica raz príde aj so spoločnou skladbou. </p>
      <figure>
        <iframe src="https://www.youtube.com/embed/DfTampjlba8" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/68968-Billie-Eilish-ako-diabol-poukazuje-na-nebezpecenstvo-klimatickej-katastrofy-videom-plnym-plamenov-Pridava-sa-ku-Grete-Thunberg"/>
        <a href="https://refresher.sk/69032-Billie-Eilish-spieva-skladby-od-Miley-Cyrus-Pnk-Justina-Biebera-a-Nicki-Minaj-Aky-je-jej-hudobny-prehlad"/>
        <a href="https://refresher.sk/64252-Sedemnastrocna-senzacia-Billie-Eilish-vydava-multizanrovy-debutovy-album-plny-znepokojivych-momentov"/>
        <a href="https://refresher.sk/65371-Billie-Eilish-sa-boji-Eminema-a-uprednostnuje-Biggieho-pred-Tupacom-Kto-je-jej-rapovym-vzorom"/>
        <a href="https://refresher.sk/67231-Billie-Eilish-si-splnila-sen-Justin-Bieber-ju-dopna-na-remixe-ku-skladbe-Bad-Guy"/>
        <a href="https://refresher.sk/76146-XXXTentacion-aj-Nipsey-Hussle-su-medzi-najlepsie-zarabajucimi-zosnulymi-celebritami-planety"/>
        <a href="https://refresher.sk/76138-Cardi-B-prezradila-coho-sa-boji-najviac-moderatorke-Cardi-E-Kto-je-jej-dvojnicka"/>
        <a href="https://refresher.sk/76132-Welcome-to-the-Black-Parade-znovu-zaznie-nazivo-My-Chemical-Romance-ohlasili-comeback-prvy-koncert-nas-caka-este-tento-rok"/>
      </related>
    </article>
  </body>
</html>