<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543902.html/%D8%A8%D9%86%D8%AF%D8%B1%D8%B9%D8%A8%D8%A7%D8%B3-%D8%A8%D9%87-%D8%B4%D8%A8%DA%A9%D9%87-%D8%AC%D9%87%D8%A7%D9%86%DB%8C-%D8%B4%D9%87%D8%B1%D9%87%D8%A7%DB%8C-%D8%AE%D9%84%D8%A7%D9%82-%D9%BE%DB%8C%D9%88%D8%B3%D8%AA--%D8%AC%D8%B0%D8%A8-%DA%AF%D8%B1%D8%AF%D8%B4%DA%AF%D8%B1-%D8%AE%D8%A7%D8%B1%D8%AC%DB%8C-%D8%A8%D8%A7-%D9%85%D8%B9%D8%B1%D9%81%DB%8C-%D8%A8%D9%87%D8%AA%D8%B1-%D8%A8%D9%86%D8%AF%D8%B1%D8%B9%D8%A8%D8%A7%D8%B3"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:47:00+00:00"/>
    <meta property="og:title" content="بندرعباس به شبکه جهانی شهرهای خلاق پیوست/ جذب گردشگر خارجی با معرفی بهتر بندرعباس"/>
    <meta property="og:description" content="شهردار بندرعباس از پیوستن این شهر به شبکه جهانی شهرهای خلاق یونسکو خبر داد."/>
  </head>
  <body>
    <article>
      <h1>بندرعباس به شبکه جهانی شهرهای خلاق پیوست/ جذب گردشگر خارجی با معرفی بهتر بندرعباس</h1>
      <address>
        <time datetime="2019-11-01T15:47:00+00:00">01 Nov 2019, 15:47</time>
      </address>
      <p>شهردار بندرعباس از پیوستن این شهر به شبکه جهانی شهرهای خلاق یونسکو خبر داد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل <a href="http://hormoz.ir/">هرمز</a>؛عباس امینی زاده،شهرداری بندرعباس با اعلام این خبر اظهار کرد: با توجه به ظرفیت ها و پتانسیل‌های کم‌نظیر شهر بندرعباس از مدت‌ها قبل به دنبال پیوستن به این شبکه جهانی بودیم که اکنون شاهد تحقق آن هستیم.</p>
      <p>وی با اشاره به برنامه‌ریزی و تلاش ویژه شهرداری در راستای دستیابی به این هدف، افزود: بندرعباس از زمان اعلام فراخوان به عنوان یکی از ۲۲ شهر ایران متقاضی پیوستن به این شبکه مهم جهانی بود و با تلاش صورت گرفته در راستای معرفی صحیح، نظر کارشناسان و هیئت تصمیم‌گیرنده یونسکو جلب شد.</p>
      <p>شهردار بندرعباس از ایجاد یک مدیریت ویژه جهت پیگیری این مسئله، کمک به راه‌اندازی و رونق‌بخشی مشاغل خرد مرتبط با حوزه مورد نظر و تهیه و ارسال مستندات لازم به عنوان بخشی از اقدامات صورت گرفته در این زمینه یاد کرد.</p>
      <p>شهردار بندرعباس ادامه داد: اکنون بندرعباس در زمینه هنرهای بومی و محلی(فولکلور)، به جمع شهرهای خلاق جهان پیوسته و باید برای تداوم این عضویت، بر اساس برنامه منظم و کارشناسی تدوین شده حرکت کنیم.</p>
      <p>این مقام مسئول با قدردانی از همرانی اساتید و مجموعه‌های علمی و دانشگاهی، کارشناسان برجسته حوزه‌های مختلف هنری استان و همچنین بخش‌های مختلف شهرداری در تحقق این هدف، تاکید کرد: معرفی ظرفیت هنرهای بومی و محلی بندرعباس در سطح کشور و دنیا به منظور جذب گردشگر خارجی، یکی از مهمترین هدف‌های پیوستن به شبکه جهانی شهرهای خلاق است.</p>
      <p>امینی‌زاده تسهیل‌گری در رونق‌بخشی هرچه بیشتر کسب و کارهای مرتبط با فرهنگ و هنر، صنایع دستی، پوشش و موسیقی را از دیگر اهداف مهم این حرکت جهانی دانست.</p>
      <p>انتهای پیام/</p>
      <p> </p>
      <p> </p>
      <p> </p>
    </article>
  </body>
</html>