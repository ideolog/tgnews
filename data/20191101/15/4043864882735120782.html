<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230756/"/>
    <meta property="og:site_name" content="Українська правда"/>
    <meta property="article:published_time" content="2019-11-01T15:50:05+00:00"/>
    <meta property="og:title" content="Українцю не дали вивезти в Росію деталі до військових кораблів – СБУ"/>
    <meta property="og:description" content="Працівники українських спецслужб попередили вивезення до Росії комплектуючих до військових кораблів."/>
  </head>
  <body>
    <article>
      <h1>Українцю не дали вивезти в Росію деталі до військових кораблів – СБУ</h1>
      <address>
        <time datetime="2019-11-01T15:50:05+00:00">01 Nov 2019, 15:50</time>
      </address>
      <p>Працівники українських спецслужб попередили вивезення до Росії комплектуючих до військових кораблів.</p>
      <p>Про це у п’ятницю повідомляє <a href="https://ssu.gov.ua/ua/news/1/category/21/view/6668?fbclid=IwAR1YjlxZQsmpf9eINba8hEW3uoITc4QlgLjU1bX04RcC3O_uJ6CZzCkGn5Y#.NUNYHJQY.dpbs">прес-служба</a> СБУ.</p>
      <p>"У ході досудового розслідування встановлено, що мешканець Миколаєва планує незаконно переправити деталі, які використовуються під час ремонту і технічного обслуговування двигунів на кораблях Військово-морського флоту РФ", - сказано у повідомленні.</p>
      <p>"Нелегальний вантаж правоохоронці вилучили при перетині державного кордону. За попередньою оцінкою фахівців ринкова вартість виявленого обладнання становить понад півтора мільйона гривень", - додали в СБУ.</p>
      <p>Вказується, що під час обшуку за місцем проживання чоловіка виявлено флеш-накопичувачі, комп`ютерну техніку, що містить листування із замовниками з Росії.</p>
      <p>Слідчі розпочали розслідування за фактом порушення режиму здійснення міжнародних передач товарів, що підлягають державному експортному контролю.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230738/"/>
        <a href="https://www.pravda.com.ua/news/2019/10/31/7230636/"/>
        <a href="https://www.pravda.com.ua/news/2019/10/31/7230607/"/>
      </related>
    </article>
  </body>
</html>