<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901973/vanhaezebrouck-ziet-n-groot-pijnpunt-bij-kaa-gent-zo-kom-je-in-de-problemen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T15:46:00+00:00"/>
    <meta property="og:title" content="Vanhaezebrouck ziet één groot pijnpunt bij KAA Gent: &quot;Zo kom je in de problemen&quot;"/>
    <meta property="og:description" content="KAA Gent is er in laatste instantie nog in geslaagd om een punt te sprokkelen op bezoek bij RSC Anderlecht. Gent had enkele uitblinkers, maar er waren ook enkele spelers die door de mand vielen."/>
  </head>
  <body>
    <article>
      <h1>Vanhaezebrouck ziet één groot pijnpunt bij KAA Gent: "Zo kom je in de problemen"</h1>
      <address>
        <time datetime="2019-11-01T15:46:00+00:00">01 Nov 2019, 15:46</time>
      </address>
      <p>
        <b>KAA Gent is er in laatste instantie nog in geslaagd om een punt te sprokkelen op bezoek bij RSC Anderlecht. Gent had enkele uitblinkers, maar er waren ook enkele spelers die door de mand vielen.</b>
      </p>
      <p>Zo liet Michael Ngadeu geen al te beste indruk na tijdens de partij. Hein Vanhaezebrouck was achteraf bijzonder streng voor de verdediger. "Het is sowieso al een nonchalante speler van zichzelf", klonk het bij <i>Play Sports.</i></p>
      <p>"Maar het is ook iemand die zich daar weinig van aantrekt en zich daarover geen vragen stelt. Een andere speler zou daar aan proberen werken, hij niet. Het is iets typisch Afrikaans, maar zo brengt hij zijn team wel in de problemen", aldus Vanhaezebrouck.</p>
      <p>Niet alleen Vanhaezebrouck, maar ook collega-analist Jeroen Simaeys zag een nonchalanta Ngadeu. "Hij lijkt ook wel erg zelfzeker. Als hij één of twee keer een foute bal trapt, zal hij de derde keer tóch nog diezelfde bal trappen", merkte hij op.</p>
      <p>De 28-jarige Ngadeu werd afgelopen zomer overgenomen van Slavia Praag. De verdediger speelde al twintig wedstrijden voor Gent, daarin wist hij drie keer te scoren. Gent hield tot dusver vijf keer de nul in dertien competitiewedstrijden met Ngadeu achterin.</p>
      <aside>Lees meer<br/><a href="https://www.voetbalprimeur.be/videos/901906/vadis-spreekt-gent-fans-toe-na-gelijkspel-op-anderlecht-spijtig-geen-3-punten-.html?itm_source=www.voetbalprimeur.be&amp;itm_medium=highlighted-content">Vadis spreekt Gent-fans toe na gelijkspel op Anderlecht: "Spijtig geen 3 punten"<br/></a><a href="https://www.voetbalprimeur.be/nieuws/901908/thorup-na-draw-tegen-anderlecht-dan-moet-je-tevreden-zijn-met-een-punt-.html?itm_source=www.voetbalprimeur.be&amp;itm_medium=highlighted-content"> Thorup na draw tegen Anderlecht: "Dan moet je tevreden zijn met een punt"</a></aside>
    </article>
  </body>
</html>