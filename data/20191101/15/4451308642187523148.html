<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tv.iltempo.it/home-tv/2019/11/01/video/mario-giordano-halloweeen-spacca-zucche-fuori-dal-coro-mazza-baseball-tricolore-chef-rubio-rete4-video-1233841/"/>
    <meta property="og:site_name" content="Il Tempo"/>
    <meta property="article:published_time" content="2019-11-01T15:11:00+00:00"/>
    <meta property="og:title" content="Giordano stracult: mazzate tricolori contro Halloween. E Chef Rubio sbrocca"/>
    <meta property="og:description" content="Il giornalista spacca zucche in diretta: &quot;Celebriamo Ognissanti&quot;"/>
  </head>
  <body>
    <article>
      <h6 class="kicker">SCENA TOP</h6>
      <h1>Giordano stracult: mazzate tricolori contro Halloween. E Chef Rubio sbrocca</h1>
      <h2>Il giornalista spacca zucche in diretta: "Celebriamo Ognissanti"</h2>
      <address>
        <time datetime="2019-11-01T15:11:00+00:00">01 Nov 2019, 15:11</time>
      </address>
      <figure>
        <video src="https://tv.iltempo.it/upload/6068706-AFuoridalcoroMarioGiordanodistruggedellezucchefintediHalloweenRete4ciregalamp4.mp4"/>
      </figure>
      <p>Mazzate tricolori contro Halloween. La protesta simbolica contro la festa di importazione è di Mario Giordano che durante l’ultima puntata di "Fuori dal Coro" su Rete 4 ha spaccato in diretta delle zucche di plastica a colpi di mazza da baseball tricolore. "Io non voglio festeggiare Halloween, pensate quanto sono fuori dal coro. Voglio festeggiare la Festa di Ognissanti e poi voglio anche celebrare la Giornata di tutti i Defunti", ha detto il conduttore che ha denunciato il prezzo di una festa copiata dal mondo anglosassone: "Si spendono ogni anno 300 milioni per vestiti di zombie, di scheletri e di cose orrende. Tutto per importare una tradizione che non è la nostra, e dimentichiamo invece le nostre radici e allora io dico no", ha detto Giordano prima di prendere a mazzate un mucchio di finte zucche.</p>
      <p>La scena è diventata subito virale. Tra i tanti commenti quello del cuoco barricadero Chef Rubio: "Ma che Halloween era quello in cui ti prendesti a mazzate le palle invece delle zucche? Aiutami che non mi ricordo".</p>
    </article>
  </body>
</html>