<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/abd-de-cin-yapimi-dronelarin-ucusu-yasaklandi"/>
    <meta property="og:site_name" content="euronews"/>
    <meta property="article:published_time" content="2019-11-01T15:15:52+00:00"/>
    <meta property="og:title" content="ABD'de Çin yapımı droneların uçuşu yasaklandı"/>
    <meta property="og:description" content="Amerika Birleşik Devletleri İçişleri bakanlığına ait Çin yapımı olan veya parçalarını kullanan droneların kullanımını ulusal güvenlik sebebiyle yasakladı. Çin Dışişleri Bakanlığı ABD'den &quot;Çin tehdidini abartmayı bırakma&quot; çağrısında bulundu"/>
  </head>
  <body>
    <article>
      <h1>ABD'de Çin yapımı droneların uçuşu yasaklandı</h1>
      <address><time datetime="2019-11-01T15:15:52+00:00">01 Nov 2019, 15:15</time> by <a rel="author">Hüseyin Koyuncu</a></address>
      <p>Amerika Birleşik Devletleri'de (ABD) İçişleri Bakanlığına ait Çin yapımı olan insansız hava aracı droneların kullanımı yasakladı.</p>
      <p>Bakanlığın drone programını gözden geçirdiğini belirten ABD İçişleri Bakanı David Bernhardt, ulusal güvenlik riski taşıdığı gerekçesiyle Çin yapımı ve Çinli parçalarla üretilen droneların uçuşuna son verildiğini açıkladı.</p>
      <p>Bakanlığın bu yasak kapsamına giren toplam 810 insansız aracı var. Bunların 786’sı Çin’de üretilirken, ABD'de üretilen 24 araçta ise Çin parçaları kullanıldı.</p>
      <p>Bu yasaktan en çok etkilenen şirket dünya pazarının yüzde 70’ine sahip olan Çinli DJI firması.<br/>ABD pazarında lider konumdaki Çinli firmanın bir sözcüsü, yasağın şimdilik yangın söndürme, yardım operasyonları ve doğal afetlerde kullanılan cihazları kapsamadığını ileri sürdü.</p>
      <p>Ancak Çinli üretici "Bu kararın kendileri için çok büyük bir hayal kırıklığı olduğunu" ifade etti.</p>
      <p>Çin Dışişleri Bakanlığı Sözcüsü Geng Shuang, konuya ilişkin yaptığı açıklamada ABD'den 'Çin tehdidini abartmayı bırakması' çağrısında bulunarak, "Çin şirketleri için adil ve ayrımcı olmayan bir ortam sağlanmasını umuyoruz" dedi</p>
      <ul>
        <li>
          <a href="https://tr.euronews.com/2019/10/31/abd-ve-cin-arasinda-ticaret-savasini-bitirecek-anlasmanin-imza-yeri-degisti">ABD ve Çin arasında 'ticaret savaşı'nı bitirecek anlaşmanın imza yeri değişti</a>
        </li>
        <li>
          <a href="https://tr.euronews.com/2019/10/28/huawei-tepe-yoneticisi-zhengfei-ren-5g-cevre-yolu-ya-da-otoban-kullanmak-arasindaki-farka">Huawei Tepe Yöneticisi Zhengfei Ren: 5G, çevre yolu ya da otoban kullanmak arasındaki farka benziyor</a>
        </li>
      </ul>
      <p>Geçen eylül ayında ABD Başkanı Donald Trump Çin ile 15 aydır sürmekte olan ticaret savaşının tahmin edilenden çok daha yakın bir zamanda bitebileceğini söylemişti.</p>
      <p>Trump, Twitter'dan yaptığı açıklamada, "Çin ve ABD, genel anlaşmanın yüzde 60'ını oluşturacak ticaret anlaşmalarından birinin imzalanması için yeni yerin belirlenmesi üzerinde çalışıyor. Cinping ve Trump imzayı atacak" ifadelerini <a href="https://tr.euronews.com/2019/10/31/abd-ve-cin-arasinda-ticaret-savasini-bitirecek-anlasmanin-imza-yeri-degisti">kullanmıştı</a>.</p>
      <p>Ek kaynaklar<b> • AFP</b></p>
    </article>
  </body>
</html>