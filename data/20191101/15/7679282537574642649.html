<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-donald-trump-says-isis-announced-a-new-leader-we-know-who-he-is-2827399.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T15:05:51+00:00"/>
    <meta property="og:title" content="बगदादी की मौत के बाद ट्रंप बोले- हमको पता है कौन है IS का नया सरगना"/>
    <meta property="og:description" content="हाल ही में अमेरिका ने आतंकी संगठन आईएसआईएस के सरगना अबू बक्र अल बगदादी को मार गिराया। इसके बाद आईएसआईएस ने इस बात की पुष्टि भी की और साथ ही नए सरगना के नाम की घोषणा भी कर दी।  ऐसे में आज अमेरिकी..."/>
  </head>
  <body>
    <article>
      <h1>बगदादी की मौत के बाद ट्रंप बोले- हमको पता है कौन है IS का नया सरगना</h1>
      <address><time datetime="2019-11-01T15:05:51+00:00">01 Nov 2019, 15:05</time> by <a rel="author">हिटी,नई दिल्ली</a></address>
      <p>हाल ही में अमेरिका ने आतंकी संगठन आईएसआईएस के सरगना अबू बक्र अल बगदादी को मार गिराया। इसके बाद आईएसआईएस ने इस बात की पुष्टि भी की और साथ ही नए सरगना के नाम की घोषणा भी कर दी।  ऐसे में आज अमेरिकी राष्ट्रपति डोनाल्ड ट्रंप ने ट्वीट किया कि- आईएसआईएस ने नया सरगना चुन लिया है और हम जानते हैं कि वह कौन है। हालांकि इसके अलावा ट्वीट में और कोई जानकारी नहीं दी गई। आईएसआईएस ने नया सरगना अबू इब्राहिम-अल-हाशिमी-अल-कुरैशी को बताया है। </p>
      <p>हालांकि, हाशिमी के बारे में बहुत कम लोग जानते हैं। जिसका नाम शायद ही कभी एक संभावित उत्तराधिकारी के रूप में सामने हो। 2014 से आईएस का नेतृत्व कर रहा था बगदादी दुनिया का सबसे वांटेड व्यक्ति था। रविवार को सीरिया के उत्तर-पश्चिमी प्रांत इदलिब में वह अमेरिकी विशेष बलों द्वारा मारा गया।</p>
      <p>बता दें कि आईएसआईएस के सोशल मीडिया अकाउंट्स पर प्रकाशित प्रवक्ता अबू हमजा अल कुरैशी के एक ऑडियो बयान में, समूह ने पूर्व प्रवक्ता अबू हसन अल-मुहाजिर की मौत की भी पुष्टि की। बयान में अमेरिका के खिलाफ खतरे की बात भी शामिल हैं। अमेरिकी राष्ट्रपति डोनाल्ड ट्रम्प को एक बूढ़े व्यक्ति के रूप में दिखाया गया है और चेतावनी दी है कि बगदादी के नेतृत्व में समूह के दिनों की तुलना में आने वाला समय और भी बदतर होगा।<br/> </p>
    </article>
  </body>
</html>