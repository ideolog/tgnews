<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901969/van-crombrugge-hekelt-var-na-gelijkspel-anderlecht-geen-fan-van-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T15:02:00+00:00"/>
    <meta property="og:title" content="VAR is kop van Jut bij Anderlecht-doelman Van Crombrugge na gelijkspel"/>
    <meta property="og:description" content="RSC Anderlecht is er donderdag niet in geslaagd om de drie punten te pakken. Het kwam op een 3-1 voorsprong tegen KAA Gent, maar gaf die uiteindelijk nog uit handen. Niet naar de zin van Hendrik Van Crombrugge en Kemar Roofe."/>
  </head>
  <body>
    <article>
      <h1>VAR is kop van Jut bij Anderlecht-doelman Van Crombrugge na gelijkspel</h1>
      <address>
        <time datetime="2019-11-01T15:02:00+00:00">01 Nov 2019, 15:02</time>
      </address>
      <p>
        <b>RSC Anderlecht is er donderdag niet in geslaagd om de drie punten te pakken. Het kwam op een 3-1 voorsprong tegen KAA Gent, maar gaf die uiteindelijk nog uit handen. Niet naar de zin van Hendrik Van Crombrugge en Kemar Roofe.</b>
      </p>
      <p>Achteraf was Van Crombrugge vernietigend voor de VAR, die onder andere een penalty gaf aan Gent na hands van Elias Cobbaut. "Ik ben absoluut geen fan van de VAR en dat is er niet beter op geworden. Je verliest heel veel tijd door de VAR. Bovendien waren er donderdag nog drie beslissingen in ons nadeel", zegt Van Crombrugge bij <i>RSCA TV.</i></p>
      <aside>Lees meer<br/><a href="https://www.voetbalprimeur.be/nieuws/901897/penalty-s-in-anderlecht-gent-zorgen-voor-controverse-elke-week-nieuwe-regels-.html?itm_source=www.voetbalprimeur.be&amp;itm_medium=highlighted-content">Penalty's in Anderlecht - Gent zorgen voor controverse: 'Elke week nieuwe regels?'<br/></a><a href="https://www.voetbalprimeur.be/nieuws/901904/schijn-bedriegt-in-anderlecht-luckassen-van-cruciaal-belang-bij-buitenspelgoal-.html?itm_source=www.voetbalprimeur.be&amp;itm_medium=highlighted-content"> Schijn bedriegt in Anderlecht, Luckassen van cruciaal belang bij 'buitenspelgoal'</a></aside>
      <p>Ook Kemar Roofe kon niet tevreden zijn na het gelijkspel. "Het is echt teleurstellend. Er zijn ons twee punten ontnomen. We brachten een goede prestatie en werkten hard... Om dan die zege te verliezen in de laatste seconden, dat doet pijn", geeft Roofe mee.</p>
      <figure>
        <iframe data-src="https://twitter.com/rscanderlecht/status/1190224691061043201?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>