<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543900.html/%D9%88%D8%B1%D9%88%D8%AF-%D8%AF%D8%B3%D8%AA%DA%AF%D8%A7%D9%87-%D9%82%D8%B6%D8%A7%DB%8C%DB%8C-%D8%A7%D8%B3%D8%AA%D8%A7%D9%86-%D9%87%D8%B1%D9%85%D8%B2%DA%AF%D8%A7%D9%86-%D8%A8%D9%87-%D9%86%D8%AD%D9%88%D9%87-%D9%88%D8%A7%DA%AF%D8%B0%D8%A7%D8%B1%DB%8C-%D8%A8%D8%B1%D8%AE%DB%8C-%D8%A7%D8%B1%D8%A7%D8%B6%DB%8C-%D8%B3%D8%A7%D8%AD%D9%84%DB%8C-%D9%82%D8%B4%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T15:49:00+00:00"/>
    <meta property="og:title" content="ورود دستگاه قضایی استان هرمزگان به نحوه واگذاری برخی اراضی ساحلی قشم"/>
    <meta property="og:description" content="رئیس دادگستری شهرستان قشم از ورود دستگاه قضایی استان هرمزگان به نحوه واگذاری برخی اراضی ساحلی خبر داد و مصوبات جلسه‌ای برای بررسی این موضوع را تشریح کرد."/>
  </head>
  <body>
    <article>
      <h1>ورود دستگاه قضایی استان هرمزگان به نحوه واگذاری برخی اراضی ساحلی قشم</h1>
      <h2>رئیس دادگستری شهرستان قشم:</h2>
      <address>
        <time datetime="2019-11-01T15:49:00+00:00">01 Nov 2019, 15:49</time>
      </address>
      <p>رئیس دادگستری شهرستان قشم از ورود دستگاه قضایی استان هرمزگان به نحوه واگذاری برخی اراضی ساحلی خبر داد و مصوبات جلسه‌ای برای بررسی این موضوع را تشریح کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://hormoz.ir/">هرمز</a>؛ مسعود رحمانی رئیس دادگستری قشم از ورود دستگاه قضایی استان هرمزگان به نحوه واگذاری برخی اراضی ساحلی خبر داد و گفت: در این زمینه شورای حفاظت از اراضی در محل دادگستری و با حضور دادستانی و کلیه نهاد‌های متولی از جمله سازمان منطقه آزاد و شیلات و منابع طبیعی، اداره ثبت، جهاد کشاورزی و نهاد‌های دیگر تشکیل شد.</p>
      <p>رحمانی افزود: توقف عملیات اجرایی در خصوص برخی اراضی، اتخاذ ترتیبی برای دسترسی آسان عموم به سواحل و پرهیز از هرگونه خدشه به نمای دریا از طریق واگذاری اراضی و احداث بنا، رعایت فواصل قانونی در واگذاری اراضی جهت پرورش میگو و سایر آبزیان از محل سکونت عموم در این جلسه مصوب شد.</p>
      <p>رئیس دادگستری قشم در ادامه عنوان کرد: همچنین ترتیبی اتخاذ شد تا در خصوص حواشی پیش آمده اطلاع رسانی دقیق توسط نهاد متولی صورت گیرد تا موجبات برداشت خلاف واقع منتفی شود.</p>
      <p>انتهای پیام/</p>
      <p> </p>
      <p> </p>
    </article>
  </body>
</html>