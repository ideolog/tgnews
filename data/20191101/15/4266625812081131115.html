<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/strilyanyna_u_harkovi_politsiya_vyyavyla_shche_odyn_shron_zi_zbroieyu_1681677"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T15:32:00+00:00"/>
    <meta property="og:title" content="Стрілянина у Харкові: поліція виявила ще один схрон зі зброєю"/>
    <meta property="og:description" content="В ході розслідування факту стрілянини, яка відбулась 25 жовтня у Харкові, поліцейські виявили у головного фігуранта справи ще один схрон зі зброєю."/>
  </head>
  <body>
    <article>
      <h1>Стрілянина у Харкові: поліція виявила ще один схрон зі зброєю</h1>
      <address>
        <time datetime="2019-11-01T15:32:00+00:00">01 Nov 2019, 15:32</time>
      </address>
      <p>
        <b>В ході розслідування факту стрілянини, яка відбулась 25 жовтня у Харкові, поліцейські виявили у головного фігуранта справи ще один схрон зі зброєю.</b>
      </p>
      <p>Зокрема, на ділянці, розташованій в одному з районів Харківської області, правоохоронці знайшли ящик з набоями та гранатомет РПГ, <a href="https://hk.npu.gov.ua/news/vbivstva/v-xodi-rozsliduvannya-faktu-strilyanini-po-vuliczi-klochkivskij-u-xarkovi-policzejski-viyavili-shhe-odin-sxron-zi-zbrojeyu/?fbclid=IwAR1bjZlMYA4UIm1Huq_K9pfuJfIv5Dpu_epmzmLiEpKJJlwtvY9t3s4DuGQ">повідомляє</a> пресслужба Нацполіції у Харківській області.</p>
      <p>Зазначається, що на слід схрону зі зброєю правоохоронців вивів службовий собака.</p>
      <figure>
        <img src="https://hk.npu.gov.ua/assets/sites/hk/news/2019/11_noyabr/01_strelba25/3.jpeg"/>
      </figure>
      <p>У Нацполіції повідомляють, що за даною справою слідчі здійснюють досудове розслідування за кількома статтями Кримінального кодексу України – "умисне вбивство", "замах на умисне вбивство", "незаконне поводження зі зброєю, бойовими припасами або вибуховими речовинами". Постановою прокурора ці кримінальні провадження об’єднані в одне.</p>
      <p>Крім того, проводиться досудове розслідування за фактом самогубства 47-річного нападника.</p>
      <p>Нагадаємо, під час розслідування всіх обставин стрілянини, що трапилася 25 жовтня у Харкові, у кілера <a href="https://zik.ua/news/2019/10/28/strilyanyna_u_harkovi_u_kilera_vyluchyly_naybilshyy_zbroynyy_arsenal_za_usi_1678365">вилучили</a> збройний найбільший арсенал за усі останні роки.</p>
      <p>Зокрема, під час обшуку за місцем мешкання 47-річного стрільця було виявлено та вилучено 13 мобільних телефонів, 2 ноутбука, документи та значний збройний арсенал. </p>
      <p>Йдеться про 130 підствольних гранат до підствольного гранатомету, 5 тротилових шашок, 7 ручних протитанкових гранатометів, електродетонатори, 6 піхотних вогнеметів "Шмель", фрагменти стрілецької зброї, автоматична зброя, рушниці, пістолети, велика кількість набоїв різних калібрів.</p>
      <p>25 жовтня у Харкові поблизу супермаркету "Восторг" <a href="https://zik.ua/news/2019/10/25/u_harkovi_poblyzu_supermarketu_stalasya_perestrilka_odna_lyudyna_zagynula_shche_1676349">відбулася стрілянина</a>, в результаті якої одна особа загинула, іншу госпіталізували в лікарню. </p>
      <p>Згодом стало відомо, що в чоловіка, який влаштував стрілянину в Харкові, а пізніше підірвався на гранаті, <a href="https://zik.ua/news/2019/10/26/strilyanyna_v_harkovi_u_zagyblogo_vyyavyly_arsenal_zbroi_1677019">був з собою</a> цілий арсенал зброї.</p>
      <related>
        <h4>читайте також</h4>
        <a href="https://zik.ua/news/2019/10/29/avakov_u_zolotomu_pratsyuyut_posyleni_gvardiytsyamy_patruli_natspolitsii_1679125"/>
        <a href="https://zik.ua/news/2019/10/28/politsiya_nikogo_ne_vyselyatyme_iz_zolotogo4__vadym_troyan_1678129"/>
        <a href="https://zik.ua/news/2019/10/26/strilyanyna_v_harkovi_u_zagyblogo_vyyavyly_arsenal_zbroi_1677019"/>
        <a href="https://zik.ua/news/2019/10/26/na_odeshchyni_cholovik_pidpalyv_inomarku_mytnyka_1677011"/>
      </related>
    </article>
  </body>
</html>