<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/1/653235/"/>
    <meta property="og:site_name" content="Економічна правда"/>
    <meta property="article:published_time" content="2019-11-01T15:08:00+00:00"/>
    <meta property="og:title" content="Завод Коломойського уклав ще одну мирову угоду з НБУ"/>
    <meta property="og:description" content="АТ “Нікопольський завод феросплавів”, який є майновим поручителем за кредитними зобов’язаннями Приватбанку, погодився виплатити частину своєї заборгованості."/>
  </head>
  <body>
    <article>
      <h1>Завод Коломойського уклав ще одну мирову угоду з НБУ</h1>
      <address>
        <time datetime="2019-11-01T15:08:00+00:00">01 Nov 2019, 15:08</time>
      </address>
      <p>АТ "Нікопольський завод феросплавів", який є майновим поручителем за кредитними зобов’язаннями Приватбанку, погодився виплатити частину своєї заборгованості.</p>
      <p>Про це <a href="https://bank.gov.ua/news/all/nikopolskiy-zavod-ferosplaviv-znovu-chastkovo-pogasit-zaborgovanist-privatbanku-pered-natsionalnim-bankom">повідомляє</a> пресслужба НБУ.</p>
      <p>Зазначається, що сам "Нікопольський завод феросплавів" ініціював укладання другої мирової угоди та погодився добровільно заплатити борг.</p>
      <p>"Згідно з мировою угодою, ініціатором якої був "Нікопольський завод феросплавів", останній зобов’язується погасити заборгованість Приватбанку за кредитом рефінансування в сумі, що дорівнює ринковій вартості заставного майна, на яке Національний банк звертав стягнення в цьому судовому процесі", - заявили в Нацбанку.</p>
      <p>
        <b>Нагадаємо:</b>
      </p>
      <p>У серпні Госпсуд Дніпропетровської області <a href="https://www.epravda.com.ua/news/2019/08/29/651077/">затвердив мирову угоду</a> між Нацбанком та АТ "Нікопольський завод феросплавів", що є майновим поручителем за кредитними зобов’язаннями Приватбанку.</p>
      <p>Економічна правда</p>
    </article>
  </body>
</html>