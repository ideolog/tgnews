<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/na-harkivshchini-zafiksuvali-pershiy-vipadok-difteriji-637059.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T15:05:50+00:00"/>
    <meta property="og:title" content="На Харківщині зафіксували перший випадок дифтерії"/>
    <meta property="og:description" content="Пацієнтка знаходиться в стаціонарі та отримує лікування антибіотиками"/>
  </head>
  <body>
    <article>
      <h1>На Харківщині зафіксували перший випадок дифтерії</h1>
      <address>
        <time datetime="2019-11-01T15:05:50+00:00">01 Nov 2019, 15:05</time>
      </address>
      <h4>Пацієнтка знаходиться в стаціонарі та отримує лікування антибіотиками</h4>
      <p>У Харківській області бактеріологічне дослідження підтвердило наявність нетоксигенного штаму дифтерійної палички у хворої на ангіну.</p>
      <p>«Сьогодні о 14:30 з Харківської області в Центр громадського здоров'я України надійшло екстрене повідомлення про бактеріологічне виділення нетоксигенного штаму дифтерійної палички у хворої ангіною», - сказано у повідомленні.</p>
      <p>Пацієнтка знаходиться в стаціонарі та отримує лікування антибіотиками.</p>
      <p>Сироватка не вводилася у зв’язку з виділенням мікроорганізму, який не продукує токсин.</p>
      <p>Епідеміологи обласного Центру здійснюють заходи за місцем проживання та роботи пацієнтки. Всього обстежено 27 осіб.</p>
      <p>У ЦГЗ також нагадали, що станом на 1 жовтня 2019 року в Україні щеплено 59,5% дітей віком до одного року та 52,3% дорослих від кількості, що передбачена плановою вакцинацією. Загалом за вказаний період щеплено лише 200 тисяч дітей віком до року та 1,5 млн дорослих.</p>
      <p>Нагадаємо, гендиректор «Центру громадського здоров'я МОЗ України» Володимир Курпіта <a href="https://glavcom.ua/news/v-ukrajini-je-189-sirovatok-proti-difteriji-moz-636979.html">повідомив, що в Україні на сьогодні є 189 сироваток проти дифтерії.</a></p>
      <p>Наприкінці жовтня повідомлялося<a href="https://glavcom.ua/kyiv/news/u-kijevi-pidtverdzheno-dva-vipadki-zahvoryuvannya-na-difteriyu-636318.html"> про зафіксований у Києві другий випадок захворювання на дифтерію.</a> Медики використали <a href="https://glavcom.ua/kyiv/news/u-stolitsi-drugij-vipadok-difteriji-635629.html">останню в наявності на той момент сироватку проти цієї хвороби.</a></p>
      <related>
        <a href="https://glavcom.ua/country/health/u-chernigivskiy-shkoli-kilkist-hvorih-na-gepatit-zrosla-do-23-637042.html"/>
        <a href="https://glavcom.ua/news/analizi-ne-pidtverdili-sibirsku-virazku-u-ditini-na-ternopilshchini-636535.html"/>
        <a href="https://glavcom.ua/kyiv/news/u-kijevi-zalishilosya-pyat-doz-sirovatki-proti-difteriji--636460.html"/>
      </related>
    </article>
  </body>
</html>