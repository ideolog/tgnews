<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/4qlmPR/flere-hundre-forsvant-fra-commonwealth-games-i-2018-naa-kjemper-de-for-aa-bli-i-australia"/>
    <meta property="og:site_name" content="Aftenbladet"/>
    <meta property="article:published_time" content="2019-11-01T15:01:26+00:00"/>
    <meta property="og:title" content="Flere hundre idrettsutøvere forsvant fra mesterskapet. Nå kjemper de for å bli i Australia."/>
    <meta property="og:description" content="De hovedsakelig afrikanske utøverne ble igjen da mesterskapet var slutt."/>
  </head>
  <body>
    <article>
      <h1>Flere hundre idrettsutøvere forsvant fra mesterskapet. Nå kjemper de for å bli i Australia.</h1>
      <h2>De hovedsakelig afrikanske utøverne ble igjen da mesterskapet var slutt.</h2>
      <address><time datetime="2019-11-01T15:01:26+00:00">01 Nov 2019, 15:01</time> by <a rel="author">Bernhard Veland</a></address>
      <p>Flere hundre idrettsutøvere og ledere forsvant etter fjorårets Commonwealth Games i Australia i fjor. Mange av dem rakk ikke engang å konkurrere i mesterskapet.</p>
      <p>Minst 230 av disse har søkt om asyl i landet, og 217 av disse søknadene har nå blitt avvist, melder flere medier, deriblant <a href="https://www.insidethegames.biz/articles/1086415/gold-coast-2018-asylum-claims-rejected">Insidethegames</a>.</p>
      <p>Flertallet av dem som har søkt om asyl er fra Afrika.</p>
      <hr/>
      <h3>Fakta: Commonwealth Games</h3>
      <p>Commonwealth Games arrangeres hvert fjerde år.</p>
      <p>Deltagerne kommer stort sett fra Storbritannia og tidligere britiske kolonier.</p>
      <hr/>
      <p>De fleste er fortsatt i landet, og bare seks av de 230 har blitt sendt ut av Australia. Fire sitter fengslet, og 13 oppholder seg på ukjent sted.</p>
      <p>Det er ikke første gang at idrettsutøvere som gjester Australia ønsker å bli igjen etter at arrangementet er over. Etter OL i Sydney i 2000 kom det 100 asylsøknader, og etter Commonwealth Games i 2006 var 40 stykker igjen etter at visaene var gått ut.</p>
      <p>– Disse søknadene kommer ikke til å få spesialbehandling, sier Australias immigrasjonsminister David Coleman <a href="https://www.sbs.com.au/news/hundreds-of-commonwealth-games-athletes-and-officials-have-asylum-claims-rejected">ifølge SBS News.</a></p>
      <p>Omkring 200 har fått midlertidige visa mens de venter på at søknadene skal bli behandlet.</p>
      <aside>
        <a href="https://www.aftenbladet.no/article/sa-9vlqRd.html">Dette bildet skaper heftig debatt: – Hadde det vært for mye å ofre gullet?</a>
      </aside>
      <aside>
        <a href="https://www.aftenbladet.no/article/sa-JoXl06.html">Skadetrøbbel for Solskjær: Kan miste cuphelten mot Kings Bournemouth</a>
      </aside>
      <aside>
        <a href="https://www.aftenbladet.no/article/sa-2GgP7y.html">Treneren om rykteflommen rundt Haaland: – Han blir her</a>
      </aside>
    </article>
  </body>
</html>