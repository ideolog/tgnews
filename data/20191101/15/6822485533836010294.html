<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810079.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T15:36:00+00:00"/>
    <meta property="og:title" content="کردهای عراقی کالاهای ترکیه را تحریم کردند"/>
    <meta property="og:description" content="به گزارش فارس به نقل از یاهو، فروشگاه‌های اقلیم کردستان عراق با پاسخ مثبت درخواست فعالان مدنی کالاهای ترکیه را در اعتراض به حمله آنکارا به شمال سوریه تحریم کرده‌اند."/>
  </head>
  <body>
    <article>
      <h1>کردهای عراقی کالاهای ترکیه را تحریم کردند</h1>
      <address>
        <time datetime="2019-11-01T15:36:00+00:00">01 Nov 2019, 15:36</time>
      </address>
      <p>مغازه داران اقلیم کردستان عراق در همراهی با فعالان مدنی وارد تحریم کالاهای ترکیه شدند.</p>
      <p>به گزارش فارس به نقل از یاهو، فروشگاه‌های اقلیم کردستان عراق با پاسخ مثبت درخواست فعالان مدنی کالاهای ترکیه را در اعتراض به حمله آنکارا به شمال سوریه تحریم کرده‌اند.</p>
      <p>اقلیم کردستان عراق سالانه 8 میلیارد دلار از ترکیه واردات دارد که از انار گرفته تا ماست، محصولات بهداشتی و سبدهای پلاستیکی را شامل می‌شود.</p>
      <p>فعالان مدنی حالا به قسمت این حجم از واردات کالاهای ترکیه رفته و به دلیل حمله دو هفته‌ای به شمال سوریه توسط این کشور خواستار ممنوعیت ورود کالاهای ترک شده‌اند.</p>
      <p>به دلیل حمله ترکیه حدود 12 هزار نفر از کردهای سوریه وارد شمال عراق شده‌اند.</p>
      <p>یکی از سازمان دهندگان تحریم کالاهای ترکیه که از اشخاص معروف کردستان عراق محسوب می‌شود گفت:‌ ما نمی‌توانیم به خطوط مقدم مبارزه با ترکیه برویم. بنابراین سلاح ما تحریم کالاهای ترکیه است.</p>
      <p>وی تاکید کرد: ما به دنبال تعمیم این رویکرد در تمام حوزه‌های اجتماعی هستیم که می‌تواند ضربه‌ای بزرگ به اقتصاد ترکیه باشد.</p>
      <p>فعالان مدنی در شهرهای شمالی عراق با پخش کردن پلاکارد و اعلامیه در فروشگاه‌های اقلیم کردستان از مصرف کنندگان خواسته‌اند تا از خرید محصولات ترک خودداری کرده و از سوی دیگر به دنبال راضی کردن عمده فروش‌ها برای توقف کامل واردات از ترکیه هستند. </p>
      <p>یک فروشنده لوازم آرایشی و بهداشتی می‌گوید پس از حمله ترکیه به شمال سوریه ما تصمیم گرفتیم  واردات محصولات ترک را قطع کرده و حالا به دنبال جایگزین‌های آن هستیم.</p>
    </article>
  </body>
</html>