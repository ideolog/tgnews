<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-upl-grayemo-koefitsiyent-3-04/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-01T15:18:00+00:00"/>
    <meta property="og:title" content="Експрес на УПЛ: граємо коефіцієнт 3,04"/>
    <meta property="og:description" content="У свій експрес на черговий, 13-й тур Favbet Ліги, я обрав матчі трьох команд з першої четвірки турнірної таблиці, які грають на виїзді. Сподіваюся, що «Десна» і «Зоря» обіграють клуби, які перебувають у певній ігровій кризі, а донецький «Шахтар» реабілітується перед своїми фанатами за виліт з Кубку України."/>
  </head>
  <body>
    <article>
      <h1>Експрес на УПЛ: граємо коефіцієнт 3,04</h1>
      <address><time datetime="2019-11-01T15:18:00+00:00">01 Nov 2019, 15:18</time> by <a rel="author">Анатолій Плохотнюк</a></address>
      <p>У свій експрес на черговий, 13-й тур Favbet Ліги, я обрав матчі трьох команд з першої четвірки турнірної таблиці, які грають на виїзді. Сподіваюся, що «Десна» і «Зоря» обіграють клуби, які перебувають у певній ігровій кризі, а донецький «Шахтар» реабілітується перед своїми фанатами за виліт з Кубку України.</p>
      <p>
        <b>14:00, 02 лис 2019</b>
      </p>
      <h3>«Ворскла» – «Десна»</h3>
      <p>Полтавський клуб наразі демонструє найгірші результати у вищому дивізіоні. «Ворскла» програла шість з семи останніх матчів чемпіонату, а єдину нічию із «Маріуполем» здобула вже у компенсований головним арбітром час. Перемога у 1/8 національного кубку над «Колосом» дещо покращила настрій гравцям, але зустріч із «Десною» пропустять відразу два гравці основного складу – Васін та Баєнко.</p>
      <p>Сьогоднішні гості вийшли до чвертьфіналу Кубку України, повторивши свій найкращий результат у цьому турнірі. У чемпіонаті команда йде третьою, після перемоги у останньому турі скоротивши відстань від «Динамо» до одного пункту. У європейських кубках «Десна» (сподіваюся, що поки що) не грає, тому може дозволити собі викладатися у матчах чемпіонату на повну. При всій повазі до «Ворскли», зараз це суперники різного рівня.</p>
      <p>Зустріч першого кола виграли чернігівці із рахунком 2:0. Беремо перемогу «Десни» за 1,51.</p>
      <h3>«Карпати» – «Шахтар»</h3>
      <p>Львів’яни вже «стрибнули вище голови», зігравши унічию 1:1 із київським «Динамо» у попередньому турі. Другий матч поспіль провести на такому рівні їм навряд чи вдасться. Та й нікуди не поділася їх серія без перемог у шести поспіль офіційних матчах. Олег Кудрик, незважаючи на вік, ще досить молодий за досвідом голкіпер, який ще не награв й десятка матчів на рівні УПЛ. Знову рятувати свою команду протягом 90 хвилин він не зможе.</p>
      <p>«Помаранчево-чорні» примушують своїх прихильників «хапатися за серце» вже третій матч поспіль. Після нічиєї у домашньому матчі із загребським «Динамо», «Шахтар» вперше у цьому сезоні втратив очки у матчі чемпіонату, зігравши унічию з «Олександрією». А вже серед тижня залишив розіграш Кубку України, програвши принциповому супернику у додатковий час. Команді потрібні позитивні емоції, не можна летіти до Загребу із серією без перемог у чотири матчі.</p>
      <p>Беремо до експресу перемогу «Шахтаря» із коефіцієнтом 1,15.</p>
      <h3>«Дніпро-1» – «Зоря»</h3>
      <p>Підопічні Дмитра Михайленка – ще один клуб УПЛ, який останнім часом тільки програє. Після чотирьох поспіль поразок у чемпіонаті «Дніпро-1» поступився минулорічному фіналістові національного кубку «Інгульцю» у 1/8 фіналу нинішнього розіграшу. Атакувальна ланка «Спортклубівців» відзначалася забитими голами у двох останніх матчах, але захист помилявся частіше.</p>
      <p>«Чорно-білі» набрали непоганий хід у чемпіонаті, не програючи вже у п’яти турах. Команда випередила «Олександрію» та займає наразі четверте місце у турнірній таблиці. «Зорю» ведуть уперед Лєднєв та Русін, не хибить з одинадцятиметрової позначки Юрченко. У мід-уїк луганці у Кубку України грали з «Олександрією» на КСК «Ніка». Лєднєв відкрив рахунок у першому таймі, Стецьков забив гол у відповідь за чверть години до фінального свистка. Додатковий час також не виявив переможця, а у серії післяматчевих пенальті влучнішими виявились господарі поля. Гостям потрібно повертатися до перемог.</p>
      <p>1,75 на їх «вікторію» – цілком гідний коефіцієнт навіть для ординару.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-borussiya-dortmund-vol-fsburg-dzhmeli-nanesut-vovkam-pershoyi-porazky-v-bundeslizi/"/>
        <a href="https://bookmaker-ratings.com.ua/tips/prognoz-i-stavka-brajton-norvich-chajky-proty-kanarok/"/>
        <a href="https://bookmaker-ratings.com.ua/tips/ekspres-na-bundesligu-grayemo-koefitsiyent-4-30/"/>
      </related>
    </article>
  </body>
</html>