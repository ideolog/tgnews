<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/formula-1-autoi-einai-oi-neoi-kanonismoi-gia-to-2021/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T15:00:52+00:00"/>
    <meta property="og:title" content="Formula 1: Αυτοί είναι οι νέοι κανονισμοί για το 2021"/>
    <meta property="og:description" content="Η Formula 1 αποτελεί την κορωνίδα του μηχανοκίνητου αθλητισμού, αλλά αντιμετωπίζει αρκετά θέματα. Τα θέματα αυτά έχουν να κάνει κυρίως σε ότι αφορά τα χρήματα που δαπανώνται για την εξέλιξη των μονοθεσίων. Αυτό φέρνει σε μειονεκτική θέση τις πιο μικρές ομάδες. Επίσης, υπάρχουν αρκετά θέματα με την έλλειψη προσπεράσεων και έντονων στιγμών. Γι αυτό και οι νέοι κανονισμοί που θα ισχύσουν από το 2021."/>
  </head>
  <body>
    <article>
      <h1>Formula 1: Αυτοί είναι οι νέοι κανονισμοί για το 2021</h1>
      <h2>Οι νέοι κανονισμοί που θα ισχύσουν για τα μονοθέσια της Formula 1 από τη σεζόν 2021.</h2>
      <address><time datetime="2019-11-01T15:00:52+00:00">01 Nov 2019, 15:00</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/formula-1/"><b>Formula 1</b></a> αποτελεί την κορωνίδα του μηχανοκίνητου αθλητισμού, αλλά αντιμετωπίζει αρκετά θέματα. Τα θέματα αυτά έχουν να κάνει κυρίως σε ότι αφορά τα χρήματα που δαπανώνται για την εξέλιξη των μονοθεσίων. Αυτό φέρνει σε μειονεκτική θέση τις πιο μικρές ομάδες. Επίσης, υπάρχουν αρκετά θέματα με την έλλειψη προσπεράσεων και έντονων στιγμών. Γι αυτό και οι νέοι κανονισμοί που θα ισχύσουν από το 2021.</p>
      <p>Προκειμένου το σπορ να προχωρήσει και να εξελιχθεί η παγκόσμια ομοσπονδία FIA έδωσε στη δημοσιότητα τους κανονισμούς και τις προδιαγραφές που θα ισχύσουν για τα μονοθέσια της F1 από τη σεζόν του 2021. Μάλιστα, υπόσχονται ότι θα αλλάξουν το σπορ αυτό.</p>
      <p>Οι νέοι κανονισμοί θα φέρουν και καινούρια αμαξίδια. Μάλιστα, αυτά έχουν σχεδιαστεί από τον Έλληνας Νικόλα Τομπάζη και τον Pat Symonds μετά από συνολικά 13 στάδια εξέλιξης. Η γενική εικόνα είναι πως τα νέα μονοθέσια δείχνουν πιο απλά και πιο κομψά. Αν θέλει κανείς να εντοπίσει τις πιο τρανταχτές διαφορές σε σχέση με αυτά που γνωρίζουμε θα τις βρει στους μεγάλους τροχούς των 18 ιντσών με τα λάστιχα χαμηλού προφίλ και τις καλυμμένες ζάντες.</p>
      <p>Ξεχωρίζουν, επίσης, το χαμηλό ρύγχος και η εμπρός φτερούγα των τριών στοιχείων, τα πτερύγια πάνω από τους τροχούς, η απουσία πτερυγίων μεταξύ των εμπρός τροχών και των πλευρικών εισαγωγών που είναι σχετικά μικρές, η καλύτερη ενσωμάτωση του Halo, η πίσω αεροτομή με τα δύο στηρίγματα και τα δύο πτερύγια και ο πολύ μεγάλος διαχύτης.</p>
      <p>Όσον αφορά τις τεχνικές προδιαγραφές, χωρίζουν το μονοθέσιο σε 50 τμήματα (boxes) και τα αποτυπώνουν με ένα σύστημα συντεταγμένων. Κι αυτό γιατί καταργείται το παλιό σύστημα με τις αυστηρές περιγραφές (διαστάσεις, βάρος κ.λπ.) κάθε μεμονωμένου εξαρτήματος. Όλα αυτά δημιουργούσαν παραθυράκια για τους μηχανικούς.</p>
      <p>Οι προδιαγραφές σε κάποια από τα boxes θα είναι πολύ αυστηρές, ενώ σε άλλα θα υπάρξει μεγαλύτερη ελευθερία. Αξίζει να σημειωθεί πως στο τελευταίο πρωτότυπο που ονομάζεται Lima, οι Τομπάζης και Symonds έδωσαν τελικά στους μηχανικούς ελαφρώς μεγαλύτερες δυνατότητες στην περιοχή του ρύγχους και των εμπρός πτερυγίων.</p>
      <p>Tο μεταξόνιο των μονοθεσίων θα έχουν πλέον μέγιστη τιμή τα 3.550 χιλιοστά. Αυτό θα οδηγήσει σε μείωση του μήκους τους κατά περίπου 10 εκατοστά. Όμως, θα υπάρχει αύξηση κατά 25 κιλά θα είναι στο βάρος τους, με κατώτατη τιμή τα 768 κιλά.</p>
      <p>Οι ομάδες θεωρούν πως τα νέα μονοθέσια θα είναι περίπου 6,0 δεύτερα πιο αργά σε κάθε γύρο σε σχέση με τα σημερινά. Όμως, το δίδυμο των σχεδιαστών των νέων αμαξιδίων θεωρεί πως η διαφορά θα είναι μικρότερη και γύρω στα 3,0 δεύτερα. Αυτό, όμως, που προσπαθούν να πετύχουν είναι η διευκόλυνση στις προσπεράσεις και κάνουν τους αγώνες πιο θεαματικούς.</p>
      <p>Αξίζει να σημειωθεί ότι σήμερα, το μονοθέσιο που ακολουθεί χάνει από 40 έως 50% της αρνητικής του άντωσης, ποσοστό που το 2021 θα μειωθεί μόλις στο 10%. Και αυτό μπορεί να μας χαρίσει άφθονο θέαμα.</p>
      <p>Σε ότι αφορά τα οικονομικά δεδομένα (που είναι και ένα από τα πιο σημαντικά θέματα) επιβάλλεται για πρώτη φορά στην ιστορία της Formula 1 πλαφόν στο ποσό που μπορούν να ξοδέψουν οι ομάδες σε ετήσια βάση. Το πόσο αυτό ανέρχεται σε 175 εκατομμύρια δολάρια.</p>
      <p>O στόχος με την αλλαγή αυτή είναι να μειωθεί η διαφορά μεταξύ των μικρών και των μεγάλων ομάδων και να αυξηθεί ο ανταγωνισμός.</p>
      <h3>Δες ακόμα:<a href="https://www.neolaia.gr/2019/09/23/lewis-hamilton-paratirisi-apo-vasilissa-elisavet/"> Lewis Hamilton: Για αυτόν τον (απίστευτο) λόγο του έκανε παρατήρηση η βασίλισσα Ελισάβετ</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/formula-1-autoi-einai-oi-neoi-kanonismoi-gia-to-2021/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/trapezikes-synallages-xrewseis-peiraiws-kai-eurobank/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/to-proto-origen-the-city-oloklirothike-me-epitihia/"/>
        <a href="https://neolaia.gr/2019/11/01/ellada-meiosis-teknothesias/"/>
        <a href="https://neolaia.gr/2019/11/01/staseis-ergasias-anakoinwthikan-se-trena-kai-proastiako/"/>
      </related>
    </article>
  </body>
</html>