<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901972/officieel-ex-anderlechtspeler-b-ttner-trekt-naar-mls.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T15:29:00+00:00"/>
    <meta property="og:title" content="OFFICIEEL: Ex-Anderlechtspeler Büttner waagt zich aan Amerikaans avontuur"/>
    <meta property="og:description" content="Alexander Büttner heeft een nieuwe club. Het Amerikaanse New England Revolution maakt vrijdag wereldkundig dat de transfervrije ex-speler van RSC Anderlecht is gecontracteerd."/>
  </head>
  <body>
    <article>
      <h1>OFFICIEEL: Ex-Anderlechtspeler Büttner waagt zich aan Amerikaans avontuur</h1>
      <address>
        <time datetime="2019-11-01T15:29:00+00:00">01 Nov 2019, 15:29</time>
      </address>
      <p>
        <b>Alexander Büttner heeft een nieuwe club. Het Amerikaanse New England Revolution maakt vrijdag wereldkundig dat de transfervrije ex-speler van RSC Anderlecht is gecontracteerd.</b>
      </p>
      <p>De overstap van Büttner komt niet uit de lucht vallen. Een maand geleden bleek al dat de dertigjarige Nederlander aan de slag zou gaan in de Major League Soccer. New Engeland Revolution eindigde in het reguliere seizoen op de zevende plaats.</p>
      <aside>Lees meer<br/><a href="https://www.voetbalprimeur.be/nieuws/898126/-ex-anderlecht-speler-bereikt-mondeling-akkoord-en-heeft-transfer-te-pakken-.html?itm_source=www.voetbalprimeur.be&amp;itm_medium=highlighted-content">'Ex-Anderlecht-speler bereikt mondeling akkoord en heeft transfer te pakken'</a></aside>
      <p>"Alexander heeft ervaring op het allerhoogste niveau", <a href="https://www.revolutionsoccer.net/post/2019/11/01/revolution-sign-dutch-defender-alexander-buttner">reageert</a> de Amerikaanse legende Bruce Arena, tegenwoordig sportief directeur van New England Revolution. "Zijn kwaliteiten en geschiedenis maken hem een belangrijke toevoeging voor de club, zowel op als naast het veld."</p>
      <p>Büttner komt vanaf volgend seizoen (maart 2020) in actie voor New Engeland Revolution. Hij speelde eerder voor Vitesse, Manchester United, Dinamo Moskou, RSC Anderlecht en opnieuw Vitesse. Bij Vitesse weigerde hij afgelopen seizoen zijn contract te verlengen.</p>
      <figure>
        <iframe data-src="https://twitter.com/NERevolution/status/1190267481115561984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>