<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/01/sundae-bloody-sundae-la-pubblicita-di-mc-donald-s-che-ha-fatto-infuriare-gli-irlandesi?utm_term=Autofeed&amp;utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-01T15:30:03+00:00"/>
    <meta property="og:title" content="Sundae Bloody Sundae: l'infelice campagna pubblicitaria di Mc Donald's"/>
    <meta property="og:description" content="La campagna ideata per pubblicizzare un dessert in Portogallo in occasione di Halloween allude ai fatti tragici del Bloody Sunday irlandese: la compagnia si è scusata e ha ritirato il materiale pubblicitario da tutti i ristoranti"/>
  </head>
  <body>
    <article>
      <h1>Sundae Bloody Sundae: l'infelice campagna pubblicitaria di Mc Donald's</h1>
      <address><time datetime="2019-11-01T15:30:03+00:00">01 Nov 2019, 15:30</time> by <a rel="author">Euronews </a></address>
      <p>Sta facendo molto discutere, soprattutto in Irlanda, <b>una campagna pubblicitaria di Mc Donald's in Portogallo</b>. In occasione di Halloween gli addetti al marketing hanno ideato uno slogan quantomeno infelice - 'sundae bloody sundae' - per promuovere il sundae, il gelato in vendita nei ristoranti della catena.</p>
      <p>Un riferimento al Bloody Sunday, la domenica di sangue del 30 gennaio 1972, quando a Derry, in Irlanda del Nord, i parà dell'esercito britannico aprirono il fuoco sui manifestanti che stavano partecipando ad una marcia per i diritti civili, uccidendo 13 persone.</p>
      <figure>
        <iframe data-src="https://twitter.com/euronewses/status/1189875856728084487" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Lo foto del materiale pubblicitario hanno iniziato a circolare sui social media, attirando le critiche di diverse persone, che hanno definito l'iniziativa "spaventosa". <b>McDonald's si è scusata e ha annunciato di avere ritirato il materiale dai suoi punti vendita in Portogallo</b>.</p>
      <p>
        <b>Leggi anche |</b>
        <a href="https://it.euronews.com/2016/08/09/ulster-addio-padre-daly-prete-simbolo-del-bloody-sunday">Ulster: addio padre Daly, prete simbolo del Bloody Sunday</a>
      </p>
      <p>"La campagna era intesa come una celebrazione di Halloween - ha fatto sapere Mc Donald's in un comunicato a Euronews -, non voleva essere un riferimento insensibile a uno specifico evento storico o sconvolgere o insultare nessuno in alcun modo. Ci scusiamo sinceramente per qualsiasi offesa o angoscia che questo possa aver causato. Tutto il materiale promozionale è stato rimosso dai ristoranti".</p>
      <p>All'inizio di quest'anno un <a href="https://it.euronews.com/2019/03/14/bloody-sunday-accusato-di-omicidio-uno-dei-soldati-britannici-che-spararono-sulla-folla">ex soldato britannico è stato rinviato a giudizio con l'accusa di omicidio</a> per l'uccisione di due persone durante gli incidenti del Bloody Sunday, evento a cui sono stati dedicati vari film e una delle più celebri canzoni degli U2.</p>
    </article>
  </body>
</html>