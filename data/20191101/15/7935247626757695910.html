<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/lagarde-ecbdegorevine-basladi-213881h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T15:00:28+00:00"/>
    <meta property="og:title" content="Lagarde ECB'de görevine başladı"/>
    <meta property="og:description" content="Uluslararası Para Fonu'nun (IMF) eski Başkanı Christine Lagarde, Avrupa Merkez Bankası`nın (ECB) yeni ve ilk kadın başkanı olarak dün görevine başladı."/>
  </head>
  <body>
    <article>
      <h1>Lagarde ECB'de görevine başladı</h1>
      <h2>Uluslararası Para Fonu'nun (IMF) eski Başkanı Christine Lagarde, Avrupa Merkez Bankası`nın (ECB) yeni ve ilk kadın başkanı olarak dün görevine başladı.</h2>
      <address>
        <time datetime="2019-11-01T15:00:28+00:00">01 Nov 2019, 15:00</time>
      </address>
      <p>ECB'den yapılan açıklamada, Lagarde'nin 18 Ekim'de 8 yıllığına ECB başkanı olarak atandığı ve dün  göreve başladığı belirtildi. Lagarde'nin yeni başkan olarak ECB'deki görüş ayrılıklarını muhtemelen yatıştırması bekleniyor. AB liderleri, ECB Başkanlığı görevi 31 Ekim'de sona erecek Mario Draghi'nin yerine getirilecek isim konusunda uzun süren müzakereler sonucu Uluslararası Para Fonu'nun (IMF) ilk kadın başkanı Lagarde üzerinde uzlaşı sağlamıştı. Lagarde, ECB başkan adaylığı nedeniyle IMF'deki görevinden ayrılmıştı. IMF Başkanlığı'na Bulgar asıllı Kristalina Georgieva seçilmişti.</p>
    </article>
  </body>
</html>