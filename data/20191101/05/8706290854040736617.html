<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/various/681364/sok-sto-kosovo-kathigitis-astynomikos-dikigoros-kai-gynaikologos-"/>
    <meta property="og:site_name" content="enikos.gr"/>
    <meta property="article:published_time" content="2019-11-01T05:05:00+00:00"/>
    <meta property="og:title" content="Σοκ στο Κόσοβο - Καθηγητής, αστυνομικός, δικηγόρος και γυναικολόγος κατηγορούνται για βιασμό έφηβης"/>
    <meta property="og:description" content="Σε βάρος έξι ανθρώπων, μεταξύ αυτών ενός καθηγητή Λυκείου, ενός αστυνομικού και ενός δικηγόρου ασκήθηκαν διώξεις επειδή κακοποιούσαν σεξουαλικά για δύο χρόνια μία ανήλικη..."/>
  </head>
  <body>
    <article>
      <h1>Σοκ στο Κόσοβο - Καθηγητής, αστυνομικός, δικηγόρος και γυναικολόγος κατηγορούνται για βιασμό έφηβης</h1>
      <address>
        <time datetime="2019-11-01T05:05:00+00:00">01 Nov 2019, 05:05</time>
      </address>
      <p>Σε βάρος έξι ανθρώπων, μεταξύ αυτών ενός καθηγητή Λυκείου, ενός αστυνομικού και ενός δικηγόρου ασκήθηκαν διώξεις επειδή <a href="http://www.enikos.gr/various/678743/syzygos-epitethike-ston-viasti-tis-gynaikas-tou-kindynevei-me-fyl">κακοποιούσαν σεξουαλικά</a> για δύο χρόνια μία ανήλικη, η οποία αναγκάστηκε να προχωρήσει σε άμβλωση όπως έγινε γνωστό από τις εισαγγελικές Αρχές.</p>
      <p>Τα όσα βίωσε η έφηβη, στο κεντρικό Κόσοβο, προκάλεσαν σοκ, πυροδοτώντας δημόσια αντιπαράθεση και εντός του κοινοβουλίου για τη θέση των γυναικών σε μια πολύ συντηρητική κοινωνία.</p>
      <p>Ο πρόεδρος Χασίμ Θάτσι χαρακτήρισε την υπόθεση «τραγική και τερατώδη».</p>
      <p>Οι έξι ύποπτοι, μεταξύ των οποίων και ένας γυναικολόγος, κατηγορούνται για «σεξουαλική κακοποίηση», «κατάχρηση εξουσίας» και ότι προκάλεσαν την εγκυμοσύνη του θύματός τους μέσω σεξουαλικής επίθεσης, αναφέρεται σε ένα δελτίο Τύπου της εισαγγελίας.</p>
      <p>Η υπόθεση αποκαλύφθηκε τον Φεβρουάριο από τον ιστότοπο Insajderi. Σύμφωνα με το δημοσίευμα, το κορίτσι, ηλικίας 16 ετών όταν ξεκίνησε η κακοποίησή της, βιάστηκε επανειλημμένα το 2017 και το 2018, καταρχάς από τον καθηγητή της, κατόπιν από έναν αστυνομικό και τέλος από έναν δικηγόρο και έναν γυναικολόγο.</p>
      <p>Σύμφωνα με τον Insajderi, η έφηβη είχε παρασυρθεί το 2017 σε μια σεξουαλική σχέση με τον καθηγητή της που τής υποσχόταν ότι θα την παντρευτεί. Αφού ανακάλυψε ότι ήταν παντρεμένος και είχε παιδιά, πήγε να τον καταγγείλει στην αστυνομία.</p>
      <p>Η ίδια αφηγήθηκε στην εφημερίδα ότι ο αστυνομικός στον οποίο κατήγγειλε τα γεγονότα την απείλησε, με τη σειρά του, ότι θα πει στους γονείς της για τη σχέση της με τον καθηγητή εάν εκείνη δεν δεχόταν να τον συναντάει σε ένα ξενοδοχείο, τέσσερις φορές την εβδομάδα, όλο το 2018.</p>
      <p>Όταν έμεινε έγκυος, περιγράφει η ίδια, ο αστυνομικός την πήγε τον Ιανουάριο του 2019 στην Πρίστινα και την ανάγκασε σε άμβλωση.</p>
      <p>Στο τέλος, ο δικηγόρος στον οποίο ανατέθηκε να την υπερασπιστεί τη βίασε επίσης, όπως και ο γυναικολόγος, σύμφωνα με την ίδια πηγή.</p>
      <p>Η εισαγγελία δεν αποκάλυψε λεπτομέρειες σχετικά με τους δύο τελευταίους κατηγορουμένους.</p>
      <p>Κατηγορούνται, εντούτοις, για κακοποίηση, γεγονός που σημαίνει ότι θεωρούνται ύποπτοι για τον βιασμό του κοριτσιού, που σήμερα είναι 18 ετών.</p>
      <p>Πηγή πληροφοριών: ΑΠΕ-ΜΠΕ, AFP</p>
      <related>
        <h4>σχετικά άρθρα</h4>
        <a href="http://www.enikos.gr/various/680586/anazitousan-efivi-epi-enan-chrono-kai-tin-entopisan-na-protagonis%0A%20%20%20%20%0A"/>
        <a href="http://www.enikos.gr/various/680253/o-omadikos-viasmos-stin-agia-napa-kai-oi-omoiotites-tou-me-seira-%0A%20%20%20%20%0A"/>
        <a href="http://www.enikos.gr/various/678743/syzygos-epitethike-ston-viasti-tis-gynaikas-tou-kindynevei-me-fyl%0A%20%20%20%20%0A"/>
        <a href="http://www.enikos.gr/various/681149/pantremenos-kathigitis-ekane-sex-me-16chroni-mathitria-mesa-stin-%0A%20%20%20%20%0A"/>
        <a href="http://www.enikos.gr/various/680905/salos-sti-florinta-37chroni-apoplanise-ton-16chrono-gio-tou-syntr%0A%20%20%20%20%0A"/>
        <a href="http://www.enikos.gr/lifestyle/680737/protagonistis-ellinikis-seiras-anevase-gymni-photografia-sto-inst%0A%20%20%20%20%0A"/>
        <a href="http://www.enikos.gr/various/610633/poia-plevra-tou-egkefalou-sas-kyriarchei-kante-to-test%0A%20%20%20%20%0A"/>
        <a href="http://www.enikos.gr/various/679064/xekinisan-oi-ekdiloseis-gia-tin-192i-epeteio-tis-navmachias-tou-n%0A%20%20%20%20%0A"/>
        <a href="http://www.enikos.gr/various/678882/to-minyma-diasimou-podosfairisti-ston-erasti-tis-syzygou-tou-se-e%0A%20%20%20%20%0A"/>
      </related>
    </article>
  </body>
</html>