<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/her-sey-kararinda-guzel-2216133"/>
    <meta property="og:site_name" content="Posta"/>
    <meta property="article:published_time" content="2019-11-01T05:00:38+00:00"/>
    <meta property="og:title" content="Her şey kararında güzel"/>
    <meta property="og:description" content="Gençler için dünya cinsellik üzerine dönüyor."/>
  </head>
  <body>
    <article>
      <h1>Her şey kararında güzel</h1>
      <address><time datetime="2019-11-01T05:00:38+00:00">01 Nov 2019, 05:00</time> by <a rel="author">Dr. Haydar Dümen</a></address>
      <p>Gençler için dünya cinsellik üzerine dönüyor. Varsa yoksa kızlar, penis boyu, cinsel ilişki ve mastürbasyon. Onlara her şeyin bir zamanı var, çok koşan çabuk yorulur, aceleniz ne, önünüzde yıllar var. Gençler, kararında bırakan mutlu olur bunu unutmayın.</p>
      <p>
        <b>Gıdıklanmak normal mi?</b>
      </p>
      <p>
        <b>20 yaşında kızım. Arkadaşım ilişkiye girip orgazm olduktan sonra cinsel organında gıdıklanma oluyormuş. Bu yüzden de karşı cinsten uzaklaşıyormuş. Neden böyle?</b>
      </p>
      <p>
        <b>CEVAP</b>
      </p>
      <p>Sevgili okurum, gıdıklamadan neden şikayet ediliyor onu anlayamadım. Çoğu insan gıdıklansın diye bu işi yapar.</p>
      <p>
        <b>Kız hamile mi?</b>
      </p>
      <p>
        <b>Kız arkadaşımla birlikte olurken penisim kondomun içinden çıktı. Spermlerim biraz içine kaçtı, adet günü de 5 gün kadar geçti. Test negatif çıkıyor. Ne yapabiliriz?</b>
      </p>
      <p>
        <b>CEVAP</b>
      </p>
      <p>Değerli okurum, 15 gün daha bekleyin.</p>
      <p>
        <b>Boyu yeterli mi?</b>
      </p>
      <p>
        <b>18 yaşındayım. Cinsel organım 6-7 santim. Bu yaşa göre uygun mu? Penisimi büyütmek için krem ya da başka bir şey var mı?</b>
      </p>
      <p>
        <b>CEVAP</b>
      </p>
      <p>Değerli okurum, sanırım penisinin sönük boyundan söz ediyorsun. Ereksiyon halini ölç, bana bildir. Ne yapacağını söyleyeyim.</p>
      <p>
        <b>Mastürbasyon yüzünden mi?</b>
      </p>
      <p>
        <b>18 yaşındayım. Kıllarım çıktı, cinsel fonksiyonlarım tam ama arkadaşlarımdan küçük gözüküyorum. Bazıları mastürbasyondan gelişmediğimi söylüyor. Bu durumun mastürbasyonla ilgisi var mı?</b>
      </p>
      <p>
        <b>CEVAP</b>
      </p>
      <p>Değerli okurum, hiçbir şey sebep değil. Kendine alış ve kendini sev. Bünye sorunu. Kendine yabancılaşma. Arada bir mastürbasyonu da boşlama.</p>
      <p>
        <b>Sakıncalı mı?</b>
      </p>
      <p>
        <b>26 yaşındayım. Penisim 7-8 santim. Acaba evlenince sorun olur mu? Bir de evlenince sık ilişkiye girmenin sakıncası olur mu?</b>
      </p>
      <p>
        <b>CEVAP</b>
      </p>
      <p>Değerli okurum, boyu konusunda bir üroloji uzmanına giderek görüş. Verdiğin sayı normal. Canın ve performansın ne kadarını taşıyorsa o kadarını üstlenirsin. Ölçüyü bünye ayarlar, şimdiden dert etme.</p>
      <p>
        <b>50 saniye sürüyor</b>
      </p>
      <p>
        <b>28 yaşında, 6 aylık evliyim. Erken boşalma sorunu yaşıyorum. Çünkü 50 saniyede boşalıyorum. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, tedavi şart. Ama uzaktan tedavisi olmuyor. Kullanacağın ilaçlar var. Bunların da etkileri takip edilecek.</p>
      <p>
        <b>Acı çekiyorum</b>
      </p>
      <p>
        <b>32 yaşında kadınım. Eşimi çok seviyorum ama ilişkide acı çekiyorum. Onunla bir araya gelmeye korkar oldum. Ne yapayım?</b>
      </p>
      <p>
        <b>CEVAP</b>
      </p>
      <p>Sevgili okurum, ilk önce bir kadın doğum uzmanına gideceksin. Orada organik bir sebep yoksa bu acıyı yok ederiz.</p>
      <p>
        <b>Kanamanın nedeni nedir?</b>
      </p>
      <p>
        <b>20 yaşında kızım. 2 kez ilişkiye girdim, ikisinde de çok kan geldi. Acaba kanamanın çok olmasının nedeni nedir?</b>
      </p>
      <p>
        <b>CEVAP</b>
      </p>
      <p>Sevgili okurum, genelde ilk ilişkiden sonra genelde 1-2 gün cinselliği yaşamamak daha iyi oluyor. 3 gün ilişkiye girme. Partnerinin de bu konuda rolü var. Önlemler alabilir, 5’inci, 10’uncu ilişkilerde kanama sürerse bir jinekoloğa gitmen gerekir.</p>
      <p>
        <b>Eşimden sıkıntım yok</b>
      </p>
      <p>
        <b>7 yıllık evli kadınım. Şikayetim orgazm olamamak. Eşimle ilgili sorunum yok. Önerilerinizi bekliyorum.</b>
      </p>
      <p>
        <b>CEVAP</b>
      </p>
      <p>Değerli okurum, orgazm sorunu dünya kadınlarının başına bela. Çözümü zor. Biraz da erkekle ilgili ama sanırım sizinkisi değil. Gözünde sorun yapıp büyütme. Fantezilerini biraz uçuk da olsa kullanabilirsin.</p>
      <p>
        <b>Kızlar beni istemiyor</b>
      </p>
      <p>
        <b>19 yaşındayım. İki yıl önce penis büyütücü ilaç ve kremler kullandım. Çok büyüdü. Hiçbir kız benimle ilişkiye girmiyor. Acaba neden korkuyorlar. Ne olur bana bir yol bulun.</b>
      </p>
      <p>
        <b>CEVAP</b>
      </p>
      <p>Değerli okurum, senin yaşın daha küçük. Penisin normal boyutlarda bile olsa ilişkiden uzak dur. Kızlarla çok yakınlaşıp onların da canını yakma.</p>
      <p>
        <b>Çok korkuyorum</b>
      </p>
      <p>
        <b>Kız arkadaşımla ilişkide spermlerin bir kısmı vajinasına kaçtı. Sizce kız hamile kaldı mı? Çok korkuyorum. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, umarım kız arkadaşın hamile kalmamıştır. Bu sorunun yanıtı doğanın gizeminde gizli.</p>
      <p>
        <b>Orgazm olmuyor</b>
      </p>
      <p>
        <b>22 yaşındayım. 19 yaşındaki kız arkadaşımla birlikte olduk, orgazm olmadı. Ne yapmam lazım? Penisim 9 santim, etkisi olabilir mi?</b>
      </p>
      <p>
        <b>CEVAP</b>
      </p>
      <p>Değerli okurum, kadınlar kolay orgazm olamazlar. Penisin idare eder. Acelen ne? Her şey olması gereken gibi. Komplekse girmene gerek ol. Delikanlılığı elden bırakma.</p>
      <p>
        <b>Çaresi var mı?</b>
      </p>
      <p>
        <b>18 yaşındayım. Ben kız arkadaşımla ilişkiye girmek istiyorum. Ama korkuyorum. Çünkü penisim 11 santim. Büyütücü işe yaramadı.</b>
      </p>
      <p>
        <b>CEVAP</b>
      </p>
      <p>Değerli okurum, penisin değil, yaşın küçük. Nereye koşuyorsun? Şimdilik bu düşünceleri tatile çıkar. Biraz olgunlaş. Yapı olarak küçük değil yani sana yeter.</p>
      <p>
        <b>Erken boşalıyorum</b>
      </p>
      <p>
        <b>19 yaşındayım, erken boşalıyorum. Sevgilim bundan çok rahatsız oluyor. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, erken başlamışsın. Bu konuda önce heyecanlarını gider. Bunlar bu yaşta görülen olaylar. Ne var ki alışkanlık haline dönüşüyor, bünyeye yerleşiyor. Bu konunun tedavisi var ama evlilik koşullarının olması gerekir. Şimdilik telaş etme, dikkatini kendi üzerinde yoğunlaştırma.</p>
      <p>
        <b>BÖYLE SORU YOK!</b>
      </p>
      <p>
        <b>Her gün yapıyorum</b>
      </p>
      <p>
        <b>30 yaşındayım, neredeyse her gün hiç aksatmadan mastürbasyon yapıyorum. Sırtımda ve yüzümde bir şeyler çıkıyor. Mastürbasyonla mı ilgili? Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, bu kadar çok mastürbasyon yapmak niye? Bak bunun sonunda erken boşalma, eşe transfer olamama gibi sorunlar olur. Evliliğin bozulur, yuvan başına yıkılır, Haydar Hoca demedi deme. Haftada 2 kere mastürbasyon yeterlidir. Şu sırtında ve yüzünde çıkanların açıkçası ne olduğunu anlamış değilim. Ama ergenlikte değilsin bu işin hormonlarla bir ilgili olmasa gerek. En iyisi cilt doktoruna git ve durumuna baktır.</p>
      <p>
        <b>GÜNÜN SORULARI</b>
      </p>
      <p>
        <b>Zevk kalmıyor</b>
      </p>
      <p>
        <b>22 yaşındayım. 2 kere ilişkim oldu ön sevişmede boşalıyorum. Cinsel ilişkiye girmeden zevkim bitiyor. Ne yapmalıyım?</b>
      </p>
      <p>Olur böyle vakalar Haydar Hoca’n yakalar. Yani ilk temas için biraz zaman geçsin. Kuyruğundan tutmaya çalışırken acemilik sorununa yakalanmışsın. Bunlar ilk ilişkinin şaşkınlığı, her şey düzelecek. Değerli okurum, kendini suçlama. Hiçbir şey olmamış gibi çek yorganı üstüne, onun üstüne de hayal örtüsünü ört. Telaşlanma, bildiğin yolda yürümeye devam et. Hele biraz geçsin bakalım, sorunun olursa yeni mailini beklerim.</p>
      <p>
        <b>15 gündür ortada yok</b>
      </p>
      <p>
        <b>15 gündür askerdeyim, benimki 15 gündür ortaya çıkmadı. Bunun nedeni rahatsızlık mı yoksa şap dedikoduları doğru mu?</b>
      </p>
      <p>Ne şapı evladım? Askerlik acemiliğidir bu. Asker arkadaşlarının tümü aynı kapıdan geçtiler. Bu kadar kalabalık bir ortamda ortaya çıkmaması doğal değil mi? Vallahi o senden akıllı çıkmış bu konuda. Çıksın da alay konusu mu olsun? Gelecekte bu hikayelere gülüp geçeceksin. Anlatmalara yaşlanıncaya kadar doyamayacaksın. Köprülerin altından daha çok sular akacak, bulanık olmasın yeter. İşine devam. Mutlu tezkereler dilerim, tüm asker arkadaşlara benden selam.</p>
      <p>
        <b>GÜNÜN SÖZÜ</b>
      </p>
      <p>Akıl sahibinin atı gibidir. Onu mahmuzlayarak fazla zorlamayın. Ama karanlığa da bağlayıp tembelleştirmeyin. H.D.</p>
    </article>
  </body>
</html>