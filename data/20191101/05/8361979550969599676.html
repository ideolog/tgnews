<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/viyna-na-donbasi-15-obstriliv-dvoye-poranenih-viyskovih-50051000.html"/>
    <meta property="og:site_name" content="НВ"/>
    <meta property="article:published_time" content="2019-11-01T05:10:00+00:00"/>
    <meta property="og:title" content="На Донбасі бойовики 15 разів відкривали вогонь: постраждали двоє військових"/>
    <meta property="og:description" content="Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню."/>
  </head>
  <body>
    <article>
      <h1>На Донбасі бойовики 15 разів відкривали вогонь: постраждали двоє військових</h1>
      <h2>Протягом минулої доби в районі проведення операції Об'єднаних сил на Донбасі терористи 15 разів порушили режим припинення вогню.</h2>
      <address>
        <time datetime="2019-11-01T05:10:00+00:00">01 Nov 2019, 05:10</time>
      </address>
      <p>Як <a href="https://www.facebook.com/pressjfo.news/photos/a.364697644022858/701107987048487/?type=3&amp;theater">повідомляє</a> прес-центр ООС, в районі відповідальності оперативно-тактичного Схід поблизу Новогригорівки і Невельського бойовики вели вогонь зі станкових протитанкових гранатометів, неподалік Кам’янки — з ручних протитанкових гранатометів та стрілецької зброї, тричі у районі Водяного — з озброєння БМП-1, стрілецької зброї і гранатометів різних систем, біля Лебединського — з великокаліберних кулеметів.</p>
      <p>В районі відповідальності оперативно-тактичного угруповання Північ неподалік Світлодарська терористи обстріляли українських військових з автоматичних гранатометів, двічі поблизу Луганського — з великокаліберних кулеметів та станкових протитанкових гранатометів, неподалік Новолуганського — з автоматичних гранатометів та стрілецької зброї, поблизу Кримського — з мінометів калібру 82 мм, автоматичних гранатометів та великокаліберних кулеметів, в районі Південного — зі станкових протитанкових і автоматичних гранатометів та стрілецької зброї, біля Троїцького — з великокаліберних кулеметів, поблизу Новотошківського — з мінометів калібру 82 мм.</p>
      <p>За минулу добу один український військовий був поранений, ще один отримав бойове травмування.</p>
      <p>З початку поточної доби бойовики з РПГ, великокаліберних кулеметів та стрілецької зброї обстріляли українські позиції поблизу Луганського.</p>
    </article>
  </body>
</html>