<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739430"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T05:28:00+00:00"/>
    <meta property="og:title" content="หงส์ส่ง 2 ทีมแยกลงเล่นพร้อมกัน"/>
    <meta property="og:description" content="'หงส์แดง' เริ่มเจรจาฟุตบอลลีกหารือความเป็นไปได้แบ่ง 2 ทีมลงเตะถ้วยคาราบาว คัพ และ ถ้วยสโมสรโลก"/>
  </head>
  <body>
    <article>
      <h1>หงส์ส่ง 2 ทีมแยกลงเล่นพร้อมกัน</h1>
      <address>
        <time datetime="2019-11-01T05:28:00+00:00">01 Nov 2019, 05:28</time>
      </address>
      <p>
        <b>"หงส์แดง" เริ่มเจรจาฟุตบอลลีกหารือความเป็นไปได้แบ่ง 2 ทีมลงเตะถ้วยคาราบาว คัพ และ ถ้วยสโมสรโลก</b>
      </p>
      <p>"หงส์แดง" ลิเวอร์พูล ได้เริ่มมีการพูดคุยกับฟุตบอลลีกอังกฤษ (อีเอฟแอล) แล้วถึงความเป็นไปได้ที่จะแยกส่ง 2 ทีมลงเล่นในรอบก่อนรองชนะเลิศของศึกคาราบาว คัพ วันที่ 17-18 ธ.ค. และ รอบตัดเชือกของศึกฟีฟ่า คลับ เวิลด์ คัพ ที่ประเทศกาตาร์ ในวันที่ 18 ธ.ค.<br/> ตามรายงานจาก "เดลี มิร์เรอร์"<br/><br/>ทั้ง 2 รายการเตะในช่วงเวลาคาบเกี่่ยวกันพอดี แถมอยู่คนละทวีป อย่างไรก็ตามโปรแกรมแข่งของลิเวอร์พูลนั้นแน่นเอี๊ยดอยู่แล้ว จนไม่อาจแทรกช่วงอื่น ที่เป็นไปได้มากสุดคือ 8 ม.ค. ซึ่งเป็นสัปดาห์ของรอบรองฯ นัดแรก คาราบาว คัพ และหาก ลิเวอร์พูล ไม่ต้องเตะรีเพลย์รอบ 3 เอฟเอ คัพ ก็ยังมีช่องว่างให้เตะคาราบาว คัพ รอบรองฯ นัดสอง ก่อนชิงชนะเลิศ 1 มี.ค.<br/><br/>ลิเวอร์พูล ต้องส่งชื่อนักเตะ 23 คนในถ้วยสโมสรโลก รวมถึงผู้รักษาประตู 3 คน หากแยกเป็นสองชุดพวกเขาเขาอาจต้องทิ้งนักเตะจำนวนหนึ่งในเกมที่วิลลา เมื่อเล่นเสร็จจึงตามไปสบทบที่กาตาร์เพื่อลงเตะรอบชิงที่ 3 หรือรอบชิงชนะเลิศ สโมสรโลก ขณะที่สตาฟฟ์โค้ชก็ต้องแยกสองชุด<br/> </p>
    </article>
  </body>
</html>