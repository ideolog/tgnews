<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/zdravje/clanek/odzovimo-se-klicu-narave-241887"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T05:50:00+00:00"/>
    <meta property="og:title" content="Odzovimo se klicu narave"/>
    <meta property="og:description" content="Ste vedeli, da je kar sedemdeset odstotkov imunskega sistema v tankem in debelem črevesu? Zdrava prebava je torej izjemnega pomena za naše zdravje, redno odvajanje bi tako moralo biti samoumevno, po..."/>
  </head>
  <body>
    <article>
      <h1>Odzovimo se klicu narave</h1>
      <h2>Če je naša prebava redna in črevesje zdravo, nam prijazne bakterije pomagajo pri razstrupljanju odpadnih snovi ter sintezi določenih vitaminov in sodelujejo v boju proti infekcijam.</h2>
      <address><time datetime="2019-11-01T05:50:00+00:00">01 Nov 2019, 05:50</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/24/1484896.jpg"/>
          <figcaption>Neredno in boleče odvajanje je pogosta težava sodobnega človeka. FOTOGRAFIJE: Guliver/Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/10/24/1484897.jpg"/>
          <figcaption>Pijemo veliko tekočine: če je črevesna vsebina vlažna, se bo lažje izločila.</figcaption>
        </figure>
        <figure>
          <img src="https://www.slovenskenovice.si/images/slike/2019/10/24/1484898.jpg"/>
          <figcaption>Zaprtje pogosteje doleti ženske in starostnike.</figcaption>
        </figure>
      </slideshow>
      <p>Ste vedeli, da je kar sedemdeset odstotkov imunskega sistema v tankem in debelem črevesu? Zdrava prebava je torej izjemnega pomena za naše zdravje, redno odvajanje bi tako moralo biti samoumevno, poudarja stroka.<br/>Toda zaprtje je vendarle zelo pogosta težava, ki jo mnogi povrhu zanemarjajo, saj se ne zavedajo, da se tako v telesu nabirajo strupi, ki skozi oslabljeno črevesno steno prehajajo v krvni obtok, toksini pa sčasoma okvarijo imunski sistem, živčevje, mišice in sklepe ter porušijo hormonsko ravnovesje.</p>
      <figure>
        <img src="https://www.slovenskenovice.si/images/slike/2019/10/24/1484897.jpg"/>
        <figcaption>Pijemo veliko tekočine: če je črevesna vsebina vlažna, se bo lažje izločila.</figcaption>
      </figure>
      <p>A če je naša prebava redna in črevesje zdravo, nam prijazne bakterije pomagajo pri razstrupljanju odpadnih snovi ter sintezi določenih vitaminov in sodelujejo v boju proti infekcijam. Vsekakor se splača poskrbeti za redno odvajanje: in če je pred nami sezona grip in prehladov in bo naša odpornost na preizkušnji, je torej nujno dodatno poskrbeti za imunski sistem – tudi z zdravo prebavo.<br/> </p>
      <h3>Neprijazen sodobni temno</h3>
      <p>Kako pogosto pa bi morali odvajati blato? Običajno je to enkrat na dan, ritem pa je lahko tudi drugačen: dokler je konstanten, odvajanje pa mehko in netežavno, nam ni treba skrbeti. Sodobni življenjski tempo, ko so temelji zdravja, kot so uravnotežena prehrana, zadosten počitek, redno gibanje ter izogibanje stresu in škodljivim navadam, pri marsikom vsaj omajani, če ne že porušeni, je zaprtje in tudi zapeka, ko se blato zasuši, pogosta težava, mnogi se znajdejo v začaranem krogu lenega črevesja, bolečega odvajanja in strahu pred tem ter zastrupljanja telesa, ki povzroča glavobole, utrujenost, nadaljnjo zaprtost, težave s sklepi, razdražljivost, napenjanje, slab zadah, alergije ...<br/><b>Kdaj k zdravniku?</b><br/>Če blagi ukrepi ne pomagajo. Takrat lahko sežemo po odvajalih, a le po posvetu z zdravnikom! Zdravnika nujno obiščemo tudi, če pri odvajanju opazimo sledove temne krvi, če so težave dolgotrajne ali če se pojavijo iznenada, brez očitnega razloga.<br/><br/><br/>Zaprtje največkrat povzročijo hrana s premalo vlakninami, nezadostno gibanje in oslabelost trebušnih mišic, krivi pa so lahko tudi sindrom razdražljivega črevesja, tumorji v črevesju in danki, okvare živčevja, hemoroidi, bolezni presnove sladkorja in motnje v ravnovesju elektrolitov. Zaprtje pogosteje doleti ženske kakor moške, neredno odvajanje je značilnejše tudi za starejše, med njimi ima težave s prebavo več kot 50 odstotkov ljudi. In kako preprečiti ali odpraviti blago zaprtje?</p>
      <blockquote>Zaprtje pogosteje doleti ženske, neredno odvajanje je značilnejše tudi za starejše.</blockquote>
      <p>Otrobi so učinkovito sredstvo za sproščanje črevesja, tako tudi sveže in suho sadje, pa napitki z magnezijem, denimo mineralna voda. Sploh je pomembno piti veliko tekočine, če je namreč črevesna vsebina vlažna, se bo lažje izločila. Ne pozabimo na telesno aktivnost, mnogim pomagajo tudi masaže trebuha v smeri urnega kazalca. Nikoli ne zadržujemo ali prelagamo iztrebljanja, vedno prisluhnemo telesu ter se odzovemo klicu narave. </p>
    </article>
  </body>
</html>