<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/195841/apokalypseis-staikoyra-gia-aforologito-dapanes-me-kartes-kai-ilektrokinita-aytokinita"/>
    <meta property="og:site_name" content="CNN.gr"/>
    <meta property="article:published_time" content="2019-11-01T05:42:12+00:00"/>
    <meta property="og:title" content="Αποκαλύψεις Σταϊκούρα για αφορολόγητο, δαπάνες με κάρτες και ηλεκτροκίνητα αυτοκίνητα"/>
    <meta property="og:description" content="Αποκαλυπτικός για το περιεχόμενο του φορολογικού νομοσχεδίου που θα δοθεί σε δημόσια διαβούλευση την ερχόμενη εβδομάδα, εμφανίστηκε χθες ο υπουργός..."/>
  </head>
  <body>
    <article>
      <h1>Αποκαλύψεις Σταϊκούρα για αφορολόγητο, δαπάνες με κάρτες και ηλεκτροκίνητα αυτοκίνητα</h1>
      <h2>Αποκαλυπτικός για το περιεχόμενο του φορολογικού νομοσχεδίου που θα δοθεί σε δημόσια διαβούλευση την ερχόμενη εβδομάδα, εμφανίστηκε χθες ο υπουργός Οικονομικών Χρήστος Σταϊκούρας, μιλώντας στον τηλεοπτικό σταθμό Σκαϊ και την εκπομπή «Αποτυπώματα».</h2>
      <figure>
        <img src="https://cdn.cnngreece.gr/media/com_news/users/632/thanasis-koukakis-avatar.jpg"/>
      </figure>
      <p>Θανάσης Κουκάκης, CNN Greece 07:42 , 01 November 2019</p>
      <p>Ο υπουργός Οικονομικών ανέφερε πως το φορολογικό νομοσχέδιο θα προβλέπει 1.000 ευρώ αφορολόγητο για κάθε παιδί, το οποίο θα αφορά σε όλα τα παιδιά μιας οικογένειας και όχι τα πρώτα 4 παιδιά..</p>
      <p>Για τις δαπάνες με πλαστικό χρήμα επιβεβαίωσε πως θα επιβάλλεται ποινή φόρου 22% σε όποιον δεν δαπανά με ηλεκτρονικά μέσα πληρωμών, τουλάχιστον το 30% των συνολικών του εισοδημάτων. Ως εισόδημα δεν θα λογίζονται πλέον μόνον μισθοί και συντάξεις, αλλά θα αθροίζονται όλα τα εισοδήματα (από ακίνητα, μερίσματα, κ.α..)</p>
      <p>Σύμφωνα με τον υπουργό, το φορολογικό νομοσχέδιο θα δίνει κίνητρα στις επιχειρήσεις για ανανέωση του στόχου του στόλου των οχημάτων τους και ειδικά για την απόκτηση ηλεκτρικών αυτοκινήτων, ενώ ειδικά για τις παροχές σε είδος θα προβλέπει εκπτώσεις και κίνητρα για τις επιχειρήσεις.</p>
      <p>Ο κ. Σταϊκούρας προσέθεσε πως το φορολογικό νομοσχέδιο θα ενσωματώνει τις κυβερνητικές εξαγγελίες για μείωση φόρου από 28% σε 24% για τα εφετινά κέρδη των επιχειρήσεων (εισοδήματα νομικών προσώπων έτους 2019), τη μείωση από 10% σε 5% στη φορολογία μερισμάτων, για τα κέρδη του 2019 που θα διανεμηθούν το 2020, την αναστολή ΦΠΑ για τρία έτη στις νέες οικοδομές, αλλά και όσες είχαν άδεια από 1.1.2006, την αναστολή φόρου υπεραξίας για τρία έτη στα ακίνητα, την παροχή κινήτρων ενεργειακής και λειτουργικής αναβάθμισης κτιρίων με μείωση φόρου εισοδήματος κατά 40% των δαπανών παροχής υπηρεσιών, καθώς και τη νέα πάγια ρύθμιση ληξιπρόθεσμων οφειλών σε 24 και 48 δόσεις.</p>
      <p>Τέλος, ο υπουργός προανήγγειλε ειδικό καθεστώς φορολόγησης για όσους θέλουν να μεταφέρουν τη φορολογική τους κατοικία στην Ελλάδα. Πρόκειται για το θεσμό του «non-dom», που συνίσταται στη θέσπιση ενός ελκυστικού φορολογικού πλαισίου για το σύνολο των παγκοσμίων εισοδημάτων ενός φυσικού ή νομικού προσώπου προκειμένου αυτός να μεταφέρει τη φορολογική του έδρα σε άλλη χώρα. Κατά τον ίδιο η κυβέρνηση εξετάζει το ιταλικό μοντέλο που προβλέπει σταθερή καταβολή ετήσιου φόρου 100.000 ευρώ για το παγκόσμιο εισόδημα του φορολογουμένου.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/story/195875/oi-megaloi-kerdismenoi-toy-neoy-forologikoy">Οι μεγάλοι κερδισμένοι του νέου φορολογικού</a>
        </li>
        <li>
          <a href="https://www.cnn.gr/oikonomia/story/195698/staikoyras-pithani-nea-meiosi-toy-enfia-to-2020-kata-10">Σταϊκούρας: Πιθανή νέα μείωση του ΕΝΦΙΑ το 2020 κατά 10%</a>
        </li>
        <li>
          <a href="https://www.cnn.gr/oikonomia/story/195423/staikoyras-h-proori-apopliromi-toy-dnt-enisxyei-tin-axiopistia-tis-xoras">Σταϊκούρας: Η πρόωρη αποπληρωμή του ΔΝΤ ενισχύει την αξιοπιστία της χώρας</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/3470/xristos-staikoyras">ΧΡΗΣΤΟΣ ΣΤΑΙΚΟΥΡΑΣ</a>
        </li>
        <li>
          <a href="https://www.cnn.gr/eidhseis/tag/343/kartes">ΚΑΡΤΕΣ</a>
        </li>
        <li>
          <a href="https://www.cnn.gr/eidhseis/tag/11599/aforologito">ΑΦΟΡΟΛΟΓΗΤΟ</a>
        </li>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/82221/dapanes-me-kartes">ΔΑΠΑΝΕΣ ΜΕ ΚΑΡΤΕΣ</a>
        </li>
        <li>
          <a href="https://www.cnn.gr/eidhseis/tag/40002/hlektrokinhto-aytokinhto">ΗΛΕΚΤΡΟΚΙΝΗΤΟ ΑΥΤΟΚΙΝΗΤΟ</a>
        </li>
        <li>
          <a href="https://www.cnn.gr/eidhseis/tag/82222/poinh-foroy">ΠΟΙΝΗ ΦΟΡΟΥ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/01/195869/snapshot/2742268.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195857/snapshot/trapzea.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195870/snapshot/2741880-1.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195861/snapshot/bomis-andreas.jpg"/>
      </figure>
    </article>
  </body>
</html>