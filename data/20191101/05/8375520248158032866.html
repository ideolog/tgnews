<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-15-vorozhih-obstriliv-dvoje-biyciv-zsu-poraneni-636885.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T05:23:02+00:00"/>
    <meta property="og:title" content="Доба на Донбасі: 15 ворожих обстрілів, двоє бійців ЗСУ поранені"/>
    <meta property="og:description" content="Окупанти вчора застосовували міномети, гранатомети, БМП, кулемети та іншу стрілецьку зброю"/>
  </head>
  <body>
    <article>
      <h1>Доба на Донбасі: 15 ворожих обстрілів, двоє бійців ЗСУ поранені</h1>
      <address>
        <time datetime="2019-11-01T05:23:02+00:00">01 Nov 2019, 05:23</time>
      </address>
      <h4>Окупанти вчора застосовували міномети, гранатомети, БМП, кулемети та іншу стрілецьку зброю</h4>
      <p>У четвер, 31 жовтня, бойовики на Донбасі 15 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів, іншої стрілецької зброї та озброєння БМП.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» противник здійснив сім обстрілів:</p>
      <ul>
        <li>поблизу Новогригорівки і Невельського – зі станкових протитанкових гранатометів;</li>
        <li>неподалік Кам'янки – з ручних протитанкових гранатометів та стрілецької зброї;</li>
        <li>тричі у районі Водяного, що на Приазов'ї – з озброєння БМП-1, стрілецької зброї і гранатометів різних систем;</li>
        <li>біля Лебединського - з великокаліберних кулеметів.</li>
      </ul>
      <p>В районі відповідальності оперативно-тактичного угруповання «Північ» противник здійснив вісім обстрілів:</p>
      <ul>
        <li>неподалік Світлодарська – з автоматичних гранатометів;</li>
        <li>двічі неподалік Луганського – з великокаліберних кулеметів та станкових протитанкових гранатометів;</li>
        <li>біля Новолуганського – з автоматичних гранатометів та стрілецької зброї;</li>
        <li>поблизу Кримського – з мінометів калібру 82 мм, автоматичних гранатометів та великокаліберних кулеметів;</li>
        <li>неподалік Південного – зі станкових протитанкових і автоматичних гранатометів та стрілецької зброї;</li>
        <li>біля Троїцького – з великокаліберних кулеметів;</li>
        <li>поблизу Новотошківського – з мінометів калібру 82 мм.</li>
      </ul>
      <p>Вчора, 31 жовтня, поранення зазнав один військовослужбовець Об'єднаних сил, ще один – отримав бойове травмування.</p>
      <p>З початку цієї доби збройні формування Російської Федерації та її найманці, в районі відповідальності оперативно-тактичного угруповання «Північ», обстріляли українські позиції біля Луганського з РПГ, великокаліберних кулеметів та іншої стрілецької зброї.</p>
      <related>
        <a href="https://glavcom.ua/news/u-jes-zayavili-shcho-rosiyski-gumkonvoji-na-donbasi-porushuyut-suverenitet-ukrajini-636862.html"/>
        <a href="https://glavcom.ua/news/ukrajina-v-obsje-zaklikala-rosiyu-negayno-zvilniti-zhurnalista-asjejeva-636839.html"/>
        <a href="https://glavcom.ua/news/okupanti-poranili-odnogo-ukrajinskogo-biycya--636813.html"/>
      </related>
    </article>
  </body>
</html>