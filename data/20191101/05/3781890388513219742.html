<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739446"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T05:33:00+00:00"/>
    <meta property="og:title" content="มูลนิธิแสง-ไซ้กีฯร่วมกฟภ. จัดหมอตรวจรักษาที่นครพนม"/>
    <meta property="og:description" content="มูลนิธิแสง-ไซ้กีฯ-เดลินิวส์-การไฟฟ้าส่วนภูมิภาค จัดหน่วยแพทย์เฉพาะทางเกือบทุกโรค ให้บริการที่ โรงเรียนสหราษฎร์รังสฤษฎิ์ อ.ศรีสงคราม จ.นครพนม เพื่อถวายในหลวง ร.10"/>
  </head>
  <body>
    <article>
      <h1>มูลนิธิแสง-ไซ้กีฯร่วมกฟภ. จัดหมอตรวจรักษาที่นครพนม</h1>
      <address>
        <time datetime="2019-11-01T05:33:00+00:00">01 Nov 2019, 05:33</time>
      </address>
      <p>
        <b>มูลนิธิแสง-ไซ้กีฯ-เดลินิวส์-การไฟฟ้าส่วนภูมิภาค จัดหน่วยแพทย์เฉพาะทางเกือบทุกโรค ให้บริการที่ โรงเรียนสหราษฎร์รังสฤษฎิ์ อ.ศรีสงคราม จ.นครพนม เพื่อถวายในหลวง ร.10</b>
      </p>
      <p>เมื่อวันที่ 1 พ.ย. ที่โรงเรียนสหราษฎร์รังสฤษฎิ์ อ.สรีสงคราม จ.นครพนม นายจาตุรงค์ สุขะเสน รองผวก.การไฟฟ้าส่วนภูมิภาค หรือ PEA เป็นประธานเปิดหน่วยแพทย์เฉพาะทาง นำโดย มูลนิธิแสง-ไซ้กี เหตระกูล นสพ.เดลินิวส์ ร่วมกับการไฟฟ้าส่วนภูมิภาค คณะนักศึกษา วปอ.รุ่นที่ 27 พร้อมภริยา กรมการแพทย์ และโรงพยาบาลขนาดใหญ่ ร่วมกันตรวจรักษาโรคฟรีเพื่อถวายเป็นพระราชกุศลแก่ พระบาทสมเด็จพระเจ้าอยู่ ในหลวงรัชกาลที่ 10 โดยมี นายศุภชัย โพธิ์สุ รองประธานสภาผู้แทนราษฎร ในฐานะศิษย์เก่าของโรงเรียน มาร่วมในพิธีพร้อมกล่าวขอบคุณคณะแพทย์แทนชาวนครพนม จากนั้นได้ร่วมกับ นายสวาสดิ์ ปุ้ยพันธวงศ์ ออกตรวจเยี่ยมให้กำลังใจแพทย์ทุกคณะ   </p>
      <figure>
        <img src="https://www.dailynews.co.th/admin/upload/20191101/news_sktnYpDMwg122352_533.jpg?v=20191101177?v=3003"/>
      </figure>
      <figure>
        <img src="https://www.dailynews.co.th/admin/upload/20191101/news_dAHdshGvyk122353_533.jpg?v=20191101177?v=2100"/>
      </figure>
      <figure>
        <img src="https://www.dailynews.co.th/admin/upload/20191101/news_yDSndjjCQA122404_533.jpg?v=20191101177?v=7316"/>
      </figure>
      <figure>
        <img src="https://www.dailynews.co.th/admin/upload/20191101/news_CByPckAskO122405_533.jpg?v=20191101177?v=2086"/>
      </figure>
      <figure>
        <img src="https://www.dailynews.co.th/admin/upload/20191101/news_FtSVEYhsLg122405_533.jpg?v=20191101177?v=7346"/>
      </figure>
      <figure>
        <img src="https://www.dailynews.co.th/admin/upload/20191101/news_HoZSlkFVOz122417_533.jpg?v=20191101177?v=8918"/>
      </figure>
      <figure>
        <img src="https://www.dailynews.co.th/admin/upload/20191101/news_snSpzcfPXX122417_533.jpg?v=20191101177?v=4591"/>
      </figure>
      <figure>
        <img src="https://www.dailynews.co.th/admin/upload/20191101/news_culfxpQMYA122418_533.jpg?v=20191101177?v=4682"/>
      </figure>
      <p>นางประพีร์ ปุ้ยพันธวงศ์ ประธานมูลนิธิแสง-ไซ้กีฯ กล่าวว่า ในวันนี้มีชาวบ้านมารับบริการจำนวนมาก บางคลินิกอาจจะต้องรอนานหน่อยแต่ก็สามารถให้บริการได้ทุกคน ต้องขอขอบคุณแพทย์ทุกท่านที่มาร่วมกันสร้างกุศลในวันนี้เพื่อถวายในหลวง ขอขอบคุณ นายสมลักษณ์ กิ่งมาลา รองผู้ว่าการ PEA นายภักดี วงษาพรหม ผอ.กฟภ.เขต 1 ภาคตะวันออกเฉียงเหนือ จ.อุดรธานี ที่นำพนักงานจำนวนมากมาช่วยคัดกรองคนไข้ ขอขอบคุณท่าน ผวจ.นครพนม ท่านสาธารณสุขจังหวัด นายอำเภอศรีสงคราม และส่วนราชการสาธารณสุขทุกแห่งที่มาช่วยกันดูแลชาวบ้านที่มาพบแพทย์ และขอบคุณตำรวจทางหลวงที่อำนวยความสะดวกในการเดินทาง สำหรับหน่วยแพทย์ครั้งหน้าจะไปเปิดให้บริการในพื้นที่ จ.มุกดาหาร.</p>
    </article>
  </body>
</html>