<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/u-lvovi-zaproponuvali-dopovniti-perelik-dorozhnih-znakiv-dlya-parkuvannya-328085_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T05:01:00+00:00"/>
    <meta property="og:title" content="У Львові запропонували доповнити перелік дорожніх знаків для паркування"/>
    <meta property="og:description" content="Зараз у місті проводиться експеримент по їх впровадженню"/>
  </head>
  <body>
    <article>
      <h1>У Львові запропонували доповнити перелік дорожніх знаків для паркування</h1>
      <h2>Зараз у місті проводиться експеримент по їх впровадженню</h2>
      <address>
        <time datetime="2019-11-01T05:01:00+00:00">01 Nov 2019, 05:01</time>
      </address>
      <p>У Львові проводять цікавий експеримент: там впроваджують нові, "власні" дорожні <b><a href="https://zn.ua/ECONOMICS/elektromobili-poluchat-zelenye-nomernye-znaki-i-otdelnye-parkovki-326099_.html">знаки</a></b>, які можуть згодом бути визнані повсюдно.</p>
      <p>Вчора, 31 жовтня, під час засідання сесії Львівської міської ради депутати підтримали запровадження у Львові експериментальних дорожніх знаків. "За" проголосувало 34 депутати, передає УНН із посиланням на <a href="https://galinfo.com.ua/">Гал-інфо</a>.</p>
      <p>Як сказано в ухвалі, таке рішення прийняли з метою врегулювання порядку позначення паркомісць для сімей з дітьми для підвищення безпеки дорожнього руху у Львові.</p>
      <p>Відтак депутати підтримали запровадження експериментальних знаків ЛЕ002-1, ЛЕ002-2 "Місце для паркування автомобілів батьків з дітьми" та експериментальна табличка ЛЕ002-3 "Місце для паркування автомобілів батьків з дітьми".</p>
      <p>Експериментальні знаки встановлюються на місцях, призначених для паркування автомобілів, у яких батьки везуть дітей-немовлят. На цих паркомісцях можна наносити аналогічну розмітку.</p>
      <p>Як зазначили у мерії, ці знаки не передбачають відповідальності за неналежне паркування і є виключно інформативними. Натомість міська рада звертатиметься до Кабміну, аби узаконити ці знаки та внести зміни до ПДР.</p>
      <p>Перезакріплювати індивідуальні номерні знаки за іншим<b> <a href="https://dt.ua/ECONOMICS/pilgove-rozmitnennya-yevroblyah-zakinchitsya-22-lyutogo-299649_.html">авто</a></b> або передати їх у власність іншому водієві тепер можна в будь-якому регіональному Сервісному центрі МВС. Про це повідомляє прес-служба Міністерства внутрішніх справ (МВС).</p>
      <p>Для цієї процедури більше не потрібна довідка з Головного сервісного центру МВС. Пакет необхідних документів можна подати в будь-яке територіальне відділення.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>