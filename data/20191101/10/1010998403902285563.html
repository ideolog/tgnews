<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/lifestyle/liubopitno/ucheni-otkriha-nov-vid-miniatjurni-cherni-dupki.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T10:22:00+00:00"/>
    <meta property="og:title" content="Учени откриха нов вид „миниатюрни“ черни дупки"/>
    <meta property="og:description" content="Години наред общоприетото схващане е било, че черните дупки трябва да са с размери поне пет пъти колкото масата на нашето Слънце"/>
  </head>
  <body>
    <article>
      <h1>Учени откриха нов вид „миниатюрни“ черни дупки</h1>
      <h2>Години наред общоприетото схващане е било, че черните дупки трябва да са с размери поне пет пъти колкото масата на нашето Слънце</h2>
      <address><time datetime="2019-11-01T10:22:00+00:00">01 Nov 2019, 10:22</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Астрономи откриха нов вид черни дупки, които са с маса драстично по-малка от това, което се предполагаше за възможно, съобщи „Индипендънт“.</p>
      <p>Години наред общоприетото схващане е било, че черните дупки трябва да са с размери поне пет пъти колкото масата на нашето Слънце. Сега астрономи откриха черна дупка, която е едва 3,3 пъти колкото теглото на Слънцето, което я прави най-малката в цялата ни галактика Млечния път.</p>
      <p>„Това е намек, че все още има какво да научим за черните дупки“, казва водещият изследването професор по астрономия Тод Томсън.</p>
      <p>Черните дупки за масивни космически обекти с огромна гравитация. Тяхното притегляне е толкова силно, че дори светлината не може да избяга, откъдето идва и името им. Черните дупки се образуват при смъртта на звезди, които се смаляват и след това експлодират.</p>
      <p>Астрономите откриват „миниатюрната“ черна дупка изследвайки слънчевия спектър на около 100 хил. звезди в Млечния път. Откритието е изключително важно, тъй като от масата на черните дупки се съди за техния произход и еволюция.</p>
    </article>
  </body>
</html>