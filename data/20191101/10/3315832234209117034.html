<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/a712397ba0dbb84e/vor-fi-impozitate-sau-nu-transferurile-banesti-ale-moldovenilor-de-peste-hotare-ce-spune-consilierul-lui-dodon.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T10:36:53+00:00"/>
    <meta property="og:title" content="Vor fi impozitate sau nu transferurile bănești ale moldovenilor de peste hotare? Ce spune consilierul lui Dodon"/>
    <meta property="og:description" content="Serviciul Fiscal de Stat a trimis notificări către unele persoane fizice privind necesitatea de a plăti urgent impozitul pe încasările primite prin sistemele de transfer de bani, scrie Omega. Sursa a publicat o astfel de notificare, afirmând faptul că „autoritățile au început să impoziteze transferurile de peste hotare„. De cealaltă parte, consilierul prezidențial Ion Chicu neagă acest fapt și spune că este vorba de o acțiune a Serviciului Fiscal de Stat de verificare a salariilor primite de câteva persoane fizice din Republica Moldova pentru munca prestată aici, în folosul unor companii IT de peste hotare"/>
  </head>
  <body>
    <article>
      <h1>Vor fi impozitate sau nu transferurile bănești ale moldovenilor de peste hotare? Ce spune consilierul lui Dodon</h1>
      <address><time datetime="2019-11-01T10:36:53+00:00">01 Nov 2019, 10:36</time> by <a rel="author">Jurnal.md</a></address>
      <p>
        <b>Serviciul Fiscal de Stat a trimis notificări către unele persoane fizice privind necesitatea de a plăti urgent impozitul pe încasările primite prin sistemele de transfer de bani, scrie <a href="https://omg.md/index.php?newsid=17655&amp;fbclid=IwAR3x50ixfow2fevQfYFl5afXj-iZ8fG2vTJKJ9i2VN5T7metbCtkr4F9StQ">Omega</a>. Sursa a publicat o astfel de notificare, afirmând faptul că „autoritățile au început să impoziteze transferurile de peste hotare„.</b>
      </p>
      <p>
        <b>De cealaltă parte, consilierul prezidențial Ion Chicu neagă acest fapt și spune că este vorba de o acțiune a Serviciului Fiscal de Stat de verificare a salariilor primite de câteva persoane fizice din Republica Moldova pentru munca prestată aici, în folosul unor companii IT de peste hotare</b>
      </p>
      <p>Potrivit sursei, mai mulți cetățeni au primit aceste notificări prin care sunt chemați la Fisc. În caz contrar, aceștia sunt atenționați că vor achita penalități.</p>
      <p>Consilierul prezidențial Ion Chicu a venit cu o reacție, acuzând că informațiile lansate, despre presupusa impozitare a veniturilor provenite din transferurile concetățenilor noștri care lucrează peste hotare, „nu sunt altceva decât o încercare de a destabiliza situația și induce oamenii în eroare”.</p>
      <p>„Cineva a încercat să facă „noutate” din acțiunile Serviciului Fiscal de Stat de verificare a salariilor, primite de căteva persoane fizice din Republica Moldova pentru munca prestată aici, în folosul unor companii IT (rețele de socializare) de peste hotare. Deci, nu este vorba de impozitare a transferurilor primite de cetățeni de la apropiații lor de peste hotare, dar de venituri obținute aici, de la companiile străine”, a spus Chicu.</p>
      <figure>
        <img src="http://static.cdn.jurnaltv.md/superdesk/20191101121132/9aa4935a14348e1f1b91dd59c60dce80a300afd0ffebe718cca65a830dd59166.jpg"/>
        <figcaption>fisc</figcaption>
      </figure>
    </article>
  </body>
</html>