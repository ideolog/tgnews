<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/ldquo-giuseppi-rdquo-stai-sereno-ndash-matteo-renzi-continua-scassare-217837.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-01T10:00:00+00:00"/>
    <meta property="og:title" content="Perche' matteo renzi continua nella sua offensiva sulla manovra? ci sono due motivi,..."/>
    <meta property="og:description" content="“GIUSEPPI” STAI SERENO – MATTEO RENZI CONTINUA A SCASSARE OGNI PROVVEDIMENTO DEL GOVERNO PER UN MOTIVO POLITICO (SI È RIPRESO LA SCENA) MA ANCHE PER UNA RAGIONE PSICOLOGICA CHE HA A CHE FARE CON IL SUO EGO: CONTE &amp; CO NON LO CHIAMANO MAI E FANNO FINTA CHE NON ESISTA, E LUI SI INCAZZA - I TWEET DEL “MASTINO” MARATTIN E I SONDAGGI: SE SI VA A VOTARE CON IL PROPORZIONALE E SENZA TAGLIO DEI PARLAMENTARI IN VIGORE…"/>
  </head>
  <body>
    <article>
      <h1>Perche' matteo renzi continua nella sua offensiva sulla manovra? ci sono due motivi,...</h1>
      <address>
        <time datetime="2019-11-01T10:00:00+00:00">01 Nov 2019, 10:00</time>
      </address>
      <p>
        <b>“GIUSEPPI” STAI SERENO – MATTEO RENZI CONTINUA A SCASSARE OGNI PROVVEDIMENTO DEL GOVERNO PER UN MOTIVO POLITICO (SI È RIPRESO LA SCENA) MA ANCHE PER UNA RAGIONE PSICOLOGICA CHE HA A CHE FARE CON IL SUO EGO: CONTE &amp; CO NON LO CHIAMANO MAI E FANNO FINTA CHE NON ESISTA, E LUI SI INCAZZA - I TWEET DEL “MASTINO” MARATTIN E I SONDAGGI: SE SI VA A VOTARE CON IL PROPORZIONALE E SENZA TAGLIO DEI PARLAMENTARI IN VIGORE…</b>
      </p>
      <hr/>
      <p>
        <b>Carlo Bertini per “<a href="http://www.lastampa.it/">la Stampa”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254262/1231654.htm">
          <img src="https://cdn-static.dagospia.com/img/foto/10-2019/matteo-renzi-1231654.jpg"/>
        </a>
        <figcaption>MATTEO RENZI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254262/1231217.htm">
          <img src="https://cdn-static.dagospia.com/img/foto/10-2019/roberto-gualtieri-e-giuseppe-conte-al-lavoro-sul-def-1231217.jpg"/>
        </a>
        <figcaption>Roberto Gualtieri e Giuseppe Conte al lavoro sul Def</figcaption>
      </figure>
      <p>C' è un motivo psicologico, meta-politico, che muove la mano di Matteo Renzi, nella sua offensiva quotidiana contro i bastioni del Tesoro per cambiare la manovra a sua immagine e somiglianza. Un motivo spiegato bene da chi lo frequenta ogni giorno: «Conte e gli altri si ostinano a non riconoscergli la dignità di alleato strategico, non lo chiamano mai e lui si imbestialisce. Non lo trattano come quello che questo governo l' ha fatto nascere.</p>
      <figure>
        <a href="https://www.dagospia.com/mediagallery/Dago_fotogallery-254262/1217625.htm">
          <img src="https://cdn-static.dagospia.com/img/foto/10-2019/roberto-gualtieri-giuseppe-conte-1-1217625.jpg"/>
        </a>
        <figcaption>roberto gualtieri giuseppe conte 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254262/1217021.htm">
          <img src="https://cdn-static.dagospia.com/img/foto/09-2019/teresa-bellanova-1217021.jpg"/>
        </a>
        <figcaption>teresa bellanova</figcaption>
      </figure>
      <p>Anche per la famosa foto di Narni hanno avvisato la Bellanova e non lui. Tutti lo tengono a distanza e lui allora reagisce così: "Fate finta che non esisto? E invece esisto eccome". Ecco come la vive, ma non è questione di forma, lui bada alla sostanza», spiegano i suoi. Senza negare che c' è un motivo politico altrettanto forte: fare le pulci al proprio governo garantisce visibilità che certo non fa male ad un movimento ancora in culla.</p>
      <figure>
        <a href="https://www.dagospia.com/mediagallery/Dago_fotogallery-254262/1230052.htm">
          <img src="https://cdn-static.dagospia.com/img/foto/10-2019/il-centrosinistra-unito-a-narni-roberto-speranza-nicola-zingaretti-vincenzo-bian-1230052.jpg"/>
        </a>
        <figcaption>il centrosinistra unito a narni - roberto speranza nicola zingaretti vincenzo bianconi luigi di maio giuseppe conte</figcaption>
      </figure>
      <p>
        <b>Il voto non fa paura a Matteo</b>
      </p>
      <p>Un partito che nei sondaggi di Renzi, se si andasse al voto, prenderebbe il 5%. E quindi la minaccia di Zingaretti e compagni di staccare la spina non fa breccia. Pur non inseguendo le urne, conscio che la speranza di sostituire Conte non si realizzerà, a Renzi le elezioni anticipate nel 2020 però non fanno paura. Perché si voterebbe con il taglio dei parlamentari non in vigore e Italia Viva porterebbe in Parlamento col proporzionale una cinquantina di deputati e senatori, lo stesso numero attuale. Ma sul perché all' indomani del vertice, siano passati all' attacco, il vice della Boschi, Luigi Marattin, è disarmante.</p>
      <figure>
        <a href="https://www.dagospia.com/mediagallery/Dago_fotogallery-254262/1230145.htm">
          <img src="https://cdn-static.dagospia.com/img/foto/10-2019/marattin-boschi-1230145.png"/>
        </a>
        <figcaption>marattin boschi</figcaption>
      </figure>
      <p>«Beh sarebbe strano se nei prossimi due mesi di esame della manovra ognuno non dicesse le proprie idee». Eccole: «La tassa sulle auto aziendali colpisce 2 milioni di lavoratori», twitta Michele Anzaldi. E la plastic tax, ambientalmente è ok, ma colpisce una filiera industriale. Dura reazione di premier e Pd Peccato che questa lotta continua irrita Zingaretti e Conte, per non dire di Gualtieri. Il quale dal suo ministero fa sapere di non essere appassionato della tassa sulle auto aziendali (la proposta è della sua vice grillina Laura Castelli), ma se si vuole levare, insieme alle altre tasse, gli alleati devono indicare le coperture: 1 miliardo viene dalla plastica, mezzo dalle auto aziendali e 230 milioni dalla sugar tax. Proprio al vertice i renziani avevano proposto di far slittare il taglio del cuneo da luglio all' autunno. Un calcio in faccia al Pd.</p>
      <figure>
        <a href="https://www.dagospia.com/mediagallery/Dago_fotogallery-254262/1230144.htm">
          <img src="https://cdn-static.dagospia.com/img/foto/10-2019/marattin-boschi-1230144.png"/>
        </a>
        <figcaption>marattin boschi</figcaption>
      </figure>
      <p>
        <b>Non finisce qui, avvisa Renzi</b>
      </p>
      <p>Zingaretti ieri mattina legge l' attacco di Renzi e si inalbera, dopo giorni di avvertimenti a piantarla con i distinguo. «Non finisce qui: su zucchero, plastica e auto aziendali lavoreremo duro nei prossimi giorni. Ci sono i numeri, nel Bilancio e in Parlamento, per evitare che queste tasse salgano».</p>
      <figure>
        <a href="https://www.dagospia.com/mediagallery/Dago_fotogallery-254262/1144375.htm">
          <img src="https://cdn-static.dagospia.com/img/foto/04-2019/nicola-zingaretti-e-matteo-renzi-1144375.jpg"/>
        </a>
        <figcaption>NICOLA ZINGARETTI E MATTEO RENZI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254262/1126013.htm">
          <img src="https://cdn-static.dagospia.com/img/foto/03-2019/il-meme-di-osho-su-renzi-dopo-la-vittoria-di-zingaretti-alle-primarie-1126013.jpg"/>
        </a>
        <figcaption>IL MEME DI OSHO SU RENZI DOPO LA VITTORIA DI ZINGARETTI ALLE PRIMARIE</figcaption>
      </figure>
      <p>E siccome i numeri sono quelli dei renziani sommati a Lega e Fdi, al Nazareno commentano acidi: «Sembra un tweet dell' opposizione». Il segretario sferra un colpo basso: «La destra e non solo, parlano di tasse agitando paure senza alcun fondamento, noi lavoriamo per gli italiani».</p>
      <figure>
        <a href="https://www.dagospia.com/mediagallery/Dago_fotogallery-254262/745663.htm">
          <img src="https://cdn-static.dagospia.com/img/foto/12-2015/renzi-delrio-745663.jpg"/>
        </a>
        <figcaption>RENZI DELRIO</figcaption>
      </figure>
      <p>In Transatlantico, Graziano Delrio allarga le braccia. «Noi lavoriamo perché il governo sia stabile e speriamo che tutti la pensino come noi...». «Nessuno ha interesse a far cadere il governo e se alcuni fanno altre valutazioni lo dicano», ribatte Marattin.</p>
      <p>Conte usa parole meno contundenti ma chiare. «È inutile affidarsi a efficaci narrazioni comunicative. Le bugie hanno le gambe corte», taglia corto, ammettendo che «ci sono alcune tassazioni mirate, ma sono state valutate» con i capi delegazione di maggioranza.</p>
      <p>La manovra è arrivata alle Camere e, considerando anche la rumorosa campagna anti-tasse di Di Maio, si prepara a un calvario di due mesi.</p>
      <figure>
        <a href="https://www.dagospia.com/mediagallery/Dago_fotogallery-254262/1217624.htm">
          <img src="https://cdn-static.dagospia.com/img/foto/10-2019/giuseppe-conte-roberto-gualtieri-9-1217624.jpg"/>
        </a>
        <figcaption>giuseppe conte roberto gualtieri 9</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254262/1231655.htm">
          <img src="https://cdn-static.dagospia.com/img/foto/10-2019/matteo-renzi-1231655.jpg"/>
        </a>
        <figcaption>MATTEO RENZI</figcaption>
      </figure>
      <hr/>
      <h3>FOTOGALLERY</h3>
      <figure>
        <a href="https://www.dagospia.com/mediagallery/Dago_fotogallery-254262/760172.htm">
          <img src="http://static.dagospia.com/img/foto/02-2016/renzi-delrio-760172.jpg"/>
        </a>
      </figure>
    </article>
  </body>
</html>