<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-zobovyazav-dbr-rozsliduvati-mozhlivi-zlovzhivannya-chleniv-reglamentnogo-komitetu-radi-636966.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T10:11:27+00:00"/>
    <meta property="og:title" content="Суд зобов'язав ДБР розслідувати можливі зловживання членів регламентного комітету Ради"/>
    <meta property="og:description" content="Заявником є один із депутатів парламенту, але ім'я не вказується"/>
  </head>
  <body>
    <article>
      <h1>Суд зобов'язав ДБР розслідувати можливі зловживання членів регламентного комітету Ради</h1>
      <address>
        <time datetime="2019-11-01T10:11:27+00:00">01 Nov 2019, 10:11</time>
      </address>
      <h4>Заявником є один із депутатів парламенту, але ім'я не вказується</h4>
      <p>Шевченківський районний суд Києва зобов'язав Державне бюро розслідувань відкрити справу за фактом можливих зловживань і підробки документів членами комітету Верховної Ради з питань регламенту. Про це йдеться в матеріалах суду.</p>
      <p>22 жовтня до суду надійшла скарга на бездіяльність ДБР щодо невнесення відомостей про кримінальне правопорушення до Єдиного реєстру досудових розслідувань, у якій заявник просив суд зобов'язати бюро відкрити справу за фактом вчинення депутатами Ради та окремими членами комітету з питань регламенту, депутатської етики та організації роботи злочинів, передбачених частиною третьою статті 206, статтею 366, частиною першою статті 364 Кримінального кодексу.</p>
      <p>Заявником є один із депутатів парламенту, але ім'я не вказується.</p>
      <p>24 жовтня суд зобов'язав ДБР відкрити справу за його заявою.</p>
      <p>Як повідомлялось, регламентний комітет рекомендує Раді затвердити позбавлення депутатів компенсацій у разі прогулів і реєстрацію шляхом натискання кнопки замість карток.</p>
      <footer>Джерело: <a href="http://ukranews.com/ua">Українські новини</a></footer>
      <related>
        <a href="https://glavcom.ua/news/truba-rozpoviv-chi-zmozhe-gorbatyuk-pereyti-na-robotu-u-derzhbyuro-rozsliduvan-636588.html"/>
        <a href="https://glavcom.ua/news/truba-poskarzhivsya-shcho-poroshenko-15-raziv-ne-priyshov-na-dopit-636536.html"/>
        <a href="https://glavcom.ua/columns/chornovol/dbr-pochalo-shche-dva-rozsliduvannya-zlochiniv-portnova-635899.html"/>
      </related>
    </article>
  </body>
</html>