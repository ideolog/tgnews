<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230719/"/>
    <meta property="og:site_name" content="Українська правда"/>
    <meta property="article:published_time" content="2019-11-01T10:16:39+00:00"/>
    <meta property="og:title" content="Росія і Туреччина почали спільне патрулювання в Сирії"/>
    <meta property="og:description" content="Туреччина та Росія розпочали спільні патрулювання в північно-східному регіоні Сирії в рамках угоди, яка зупинила наступ Туреччини."/>
  </head>
  <body>
    <article>
      <h1>Росія і Туреччина почали спільне патрулювання в Сирії</h1>
      <address>
        <time datetime="2019-11-01T10:16:39+00:00">01 Nov 2019, 10:16</time>
      </address>
      <p>Туреччина та Росія розпочали спільні патрулювання в північно-східному регіоні Сирії в рамках угоди, яка зупинила наступ Туреччини.</p>
      <p>Як пише "<a href="https://www.eurointegration.com.ua/news/2019/11/1/7102522/">Європейська правда</a>", про це повідомило Міністерство оборони Туреччини.</p>
      <p>"Перші турецько-російські спільні патрулі у складі наземних та авіаційних підрозділів в дорозі на схід від міста Аль-Дарбасія в північно-східній Сирії відповідно до домовленості між турецьким та російським президентами в Сочі 22 жовтня", - йдеться у повідомленні турецького Міноборони.</p>
      <p>Російське державне агентство <a href="https://tass.ru/mezhdunarodnaya-panorama/7070217">ТАСС</a> підтвердило цю інформацію, зазначивши, що військова поліція Збройних сил РФ вперше вирушила у спільне з турецькими військовими патрулювання в районі північного кордону Сирії.</p>
      <p>Агентство проінформувало, що колона російських і турецьких військ вийшла з пункту Дербес в п'ятницю о 12:00. Протяжність маршруту складе 110 км. У складі колони - п'ять машин російських військових і чотири турецькі.</p>
      <p>Як відомо, <b><a href="https://www.eurointegration.com.ua/news/2019/10/23/7102180/">Росія і Туреччина домовилися</a></b> про розподіл зон впливу у північній Сирії, що дозволило переважно припинити військові дії.</p>
      <p>Президенти Путін і Ердогна підписали спільний меморандум, у якому йшлося про спільне патрулювання підрозділів російської військової поліції і сирійської прикордонної служби на сирійському боці сирійсько-турецького кордону за межами зони операції Туреччини "Джерело миру".</p>
      <p>Генсек НАТО Єнс Столтенберг натякнув, що <b><a href="https://www.eurointegration.com.ua/news/2019/10/24/7102268/">він не проти</a></b> військової домовленості Туреччини з противником Альянсу Росією.</p>
      <related>
        <a href="https://www.pravda.com.ua/news/2019/11/1/7230714/"/>
        <a href="https://www.epravda.com.ua/news/2019/11/1/653216/"/>
        <a href="https://www.pravda.com.ua/news/2019/10/31/7230641/"/>
      </related>
    </article>
  </body>
</html>