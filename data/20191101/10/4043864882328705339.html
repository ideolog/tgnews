<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230724/"/>
    <meta property="og:site_name" content="Українська правда"/>
    <meta property="article:published_time" content="2019-11-01T10:42:00+00:00"/>
    <meta property="og:title" content="Нардепи звернулися до конгресменів США, щоб захистити &quot;Азов&quot;"/>
    <meta property="og:description" content="Народні депутати Верховної Ради надіслали листа членам комітету палати представників конгресу США, які займаються зовнішньою політикою, і висловили свою підтримку спецпідрозділу Нацгвардії “Азов”."/>
  </head>
  <body>
    <article>
      <h1>Нардепи звернулися до конгресменів США, щоб захистити "Азов"</h1>
      <address>
        <time datetime="2019-11-01T10:42:00+00:00">01 Nov 2019, 10:42</time>
      </address>
      <p>Народні депутати Верховної Ради надіслали листа членам комітету палати представників конгресу США, які займаються зовнішньою політикою, і висловили свою підтримку спецпідрозділу Нацгвардії "Азов".</p>
      <p><b>Джерело:</b> <a href="https://www.facebook.com/mvs.gov.ua/posts/2558113480941994?__xts__[0]=68.ARDNhp2HzccyDngqBPK8eOnShQE9frRVvlIeON_SqPkJM15Qk2EA8PKBiAR78imNvq3mDOLomqm6J7S6ItTqHZh8kWqCvsaGCqx_LtzyOpGODx_c_oaTKZc3Rl2aIfAJTHR-LzSQ3AYWKXA2q9vFksFEGWHKC80MiCl8A8s128Fa_Qq_nggk32PdK65WFY44hqQLozzo947kFJQkXeivfoI0H-66-JKoNrIT18n6jHQR2QCimyRl0gcy_C1IN9rTRRfJAf-GuMbYFTYnJ2iviwiMuV9GPVngDD4qs2CGHhj-tFiiL051U63zmExXzyAX5d8IRyoeHSFra0uFtGuQ-cd3IA&amp;__tn__=-R">пресслужба</a> МВС</p>
      <p><b>Дослівно:</b> "Спроби назвати Азов "терористичною організацією" або "насильницьким іноземним угрупованням білих супрематистів" "болем відгукується в серцях українських військових і добровольців, які захищають країну від окупантів...</p>
      <p>В умовах війни будь-яка критика військових має бути аргументованою, а докази їхньої причетності до правопорушень - беззаперечними".</p>
      <p><b>Деталі:</b> У листі нардепи перераховують військовослужбовців "Азову", які загинули захищаючи країну, - 26 бійців, 1414 військовослужбовців батальйону нагородили за мужність і героїзм під час виконання бойових завдань.</p>
      <p>Народні обранці зазначають, що у відкритих джерелах інформації немає жодного підтвердження причетності батальйону до терактів в Новій Зеландії  чи вербування до лав "Азову" громадян США.</p>
      <figure>
        <img src="https://img.pravda.com/images/doc/c/3/c3e383a-1.jpg"/>
      </figure>
      <figure>
        <img src="https://img.pravda.com/images/doc/c/d/cd781cd-2.jpg"/>
      </figure>
      <figure>
        <img src="https://img.pravda.com/images/doc/d/7/d721908-3.jpg"/>
      </figure>
      <p>
        <b>Передісторія:</b>
      </p>
      <ul>
        <li>20 жовтня 40 членів <a href="https://www.pravda.com.ua/news/2019/10/21/7229597/">Палати представників США</a> підписали звернення до держсекретаря США Майка Помпео з вимогою внести полк "Азов" та дві праворадикальні організації в Європі до списку іноземних терористичних організацій. Наразі Палата представників США налічує 435 членів.</li>
        <li>Полк <a href="https://www.pravda.com.ua/news/2019/10/21/7229689/">"Азов" розцінив</a> це як інформаційну атаку на Україну.</li>
        <li>Глава МВС Арсен <a href="https://www.pravda.com.ua/news/2019/10/25/7230021/">Аваков</a> заявив, що спроба дискредитації спецпідрозділу Нацгвардії "Азов" – це знак якості його боротьби за територіальну цілісність України. "Азов" перебуває в структурі Міністерства внутрішніх справ, керівником якого є Аваков.</li>
        <li>25 жовтня народні депутати підготували <a href="https://www.pravda.com.ua/news/2019/10/25/7230036/">проєкт листа до 40 американських конгресменів</a> з пропозицію надати будь-яку об’єктивну інформацію щодо "азовців".</li>
        <li>"<a href="https://azov.org.ua/">Азов</a>" як добровольчий батальйон сформували 5 травня 2014 року активісти.</li>
        <li>У липні 2014 року його реорганізували в батальйон патрульної служби міліції особливого призначення, у вересні 2014 року – в полк патрульної служби особливого призначення, а в листопаді того ж року "Азов" став підрозділом Національної гвардії МВС.</li>
        <li>"Азовці" брали активну участь у бойових діях на Донбасі.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/10/31/7230634/"/>
        <a href="https://www.pravda.com.ua/news/2019/10/31/7230598/"/>
        <a href="https://www.eurointegration.com.ua/news/2019/10/31/7102471/"/>
      </related>
    </article>
  </body>
</html>