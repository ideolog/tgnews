<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-know-what-akhilesh-yadav-said-on-the-whatsapp-spying-case-2826760.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T10:08:58+00:00"/>
    <meta property="og:title" content="जानें, Whatsapp जासूसी कांड पर क्या बोले अखिलेश यादव"/>
    <meta property="og:description" content="व्हाट्सएप के जरिये जासूसी की घटना से देश में छिड़ी बहस के बीच समाजवादी पार्टी (सपा) अध्यक्ष अखिलेश यादव ने शुक्रवार को कहा कि विदेशी कंपनी द्वारा निजता के साथ छेड़छाड़ के दुस्साहिक प्रयास में केन्द्र की..."/>
  </head>
  <body>
    <article>
      <h1>जानें, Whatsapp जासूसी कांड पर क्या बोले अखिलेश यादव</h1>
      <address><time datetime="2019-11-01T10:08:58+00:00">01 Nov 2019, 10:08</time> by <a rel="author">नई दिल्ली, लाइव हिन्दुस्तान टीम</a></address>
      <p>व्हाट्सएप के जरिये जासूसी की घटना से देश में छिड़ी बहस के बीच समाजवादी पार्टी (सपा) अध्यक्ष अखिलेश यादव ने शुक्रवार को कहा कि विदेशी कंपनी द्वारा निजता के साथ छेड़छाड़ के दुस्साहिक प्रयास में केन्द्र की भारतीय जनता पार्टी (भाजपा) सरकार की भूमिका की जांच होनी चाहिये।</p>
      <p>यादव ने ट्वीट किया “व्हाट्सएप के माध्यम से विदेशी कम्पनी द्वारा जासूसी किए जाने की ख़बर बेहद संवेदनशील एवं राष्ट्रीय सुरक्षा के लिए चुनौती का विषय है। ये लोगों की निजी जिंदगी में झांकने का दुस्साहस है। इस विषय में भाजपा सरकार की भूमिका का खुलासा होना ही चाहिए। भाजपा के समर्थक तक इसके विरोध में हैं। ” यादव ने ट्वीट में एक अंग्रेजी दैनिक में छपी खबर का हवाला भी दिया है। </p>
      <p>इस बीच पूवीर् उत्तर प्रदेश की कांग्रेस महासचिव प्रियंका गांधी वाड्रा ने इस बारे में केन्द्र सरकार को घेरते हुये ट्वीट किया था कि यदि भाजपा या उसकी सरकार जासूसी कराने वाली इजरायली एजेंसी के साथ लिप्त है तो मानवाधिकार के उल्लघंन का इससे बडा मामला नहीं हो सकता। यह राष्ट्रीय सुरक्षा के साथ सरासर खिलवाड़ है हालांकि इस संबंध में सरकार की प्रतिक्रिया का इंतजार है। </p>
      <p>गौरतलब है कि व्हाट्सऐप ने गुरुवार को कहा था कि इजराइली स्पाईवेयर 'पेगासस' के वैश्विक स्तर पर जासूसी की जा रही है। भारत के कुछ पत्रकार और सामाजिक कार्यकर्ता भी इस जासूसी का शिकार बने हैं। इसके बाद लोगों की निजता को लेकर नये सिरे से बहस छिड़ गयी थी। इस खुलासे के बाद केन्द्र सरकार ने कंपनी से पूछा है कि उसने करोड़ों भारतीयों की निजता की सुरक्षा के लिये क्या कदम उठाये हैं।</p>
    </article>
  </body>
</html>