<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/biznes/uchebniyat-tsentr-na-energo-pro-otvori-vrati-za-bdeshchi-elektrotekhnitsi-405616.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T10:30:00+00:00"/>
    <meta property="og:title" content="Учебният център на ЕНЕРГО-ПРО отвори врати за бъдещи електротехници"/>
    <meta property="og:description" content="По време на срещата обучителите представиха пред учениците как протича „Пътят на електроенергията“ и ролята на електроразпределителната компания в цел..."/>
  </head>
  <body>
    <article>
      <h1>Учебният център на ЕНЕРГО-ПРО отвори врати за бъдещи електротехници</h1>
      <address><time datetime="2019-11-01T10:30:00+00:00">01 Nov 2019, 10:30</time> by <a rel="author">Стандарт</a></address>
      <p>Ученици от Професионалната гимназия по електротехника във Варна посетиха Учебния център на ЕНЕРГО-ПРО непосредствено преди националния празник, посветен на народните будители. Бъдещите електротехници и електроинженери преминаха практическо запознаване със съоръженията от електроразпределителната мрежа в среда, аналогична на реалната. Експерти на ЕРП Север демонстрираха работата на съоръженията в специално оборудваните учебни зали в Центъра. По време на срещата обучителите представиха пред учениците как протича „Пътят на електроенергията“ и ролята на електроразпределителната компания в целия процес.</p>
      <p> </p>
      <p>Традиционно всяка година в навечерието на Деня на народните будители ЕНЕРГО-ПРО отваря вратите на Учебния център във Варна за ученици и преподаватели от учебните заведения в Североизточния регион с цел интегриране на образованието към бизнеса и практическо запознаване на бъдещите енергетици със значимостта на сектора за икономиката на страната.</p>
      <p> </p>
    </article>
  </body>
</html>