<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637299/%D9%85%D9%88%D8%A7%D9%81%D9%82%D8%AA-%D9%87%D9%86%D8%AF-%D8%A8%D8%A7-%D9%86%D8%B4%D8%B3%D8%AA%D9%86-%D9%85%D8%B1%DA%A9%D9%84-%D8%AF%D8%B1-%D9%85%D8%B1%D8%A7%D8%B3%D9%85-%D8%A7%D8%B3%D8%AA%D9%82%D8%A8%D8%A7%D9%84-%D8%B1%D8%B3%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T10:24:00+00:00"/>
    <meta property="og:title" content="موافقت هند با نشستن مرکل در مراسم استقبال رسمی"/>
    <meta property="og:description" content="هند با درخواست برلین برای استفاده آنگلا مرکل صدراعظم آلمان از صندلی در مراسم قرائت سرود ملی دو کشور و استقبال رسمی از وی موافقت کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637299/%D9%85%D9%88%D8%A7%D9%81%D9%82%D8%AA-%D9%87%D9%86%D8%AF-%D8%A8%D8%A7-%D9%86%D8%B4%D8%B3%D8%AA%D9%86-%D9%85%D8%B1%DA%A9%D9%84-%D8%AF%D8%B1-%D9%85%D8%B1%D8%A7%D8%B3%D9%85-%D8%A7%D8%B3%D8%AA%D9%82%D8%A8%D8%A7%D9%84-%D8%B1%D8%B3%D9%85%DB%8C">موافقت هند با نشستن مرکل در مراسم استقبال رسمی</a>
      </h1>
      <h2>هند با درخواست برلین برای استفاده آنگلا مرکل صدراعظم آلمان از صندلی در مراسم قرائت سرود ملی دو کشور و استقبال رسمی از وی موافقت کرد.</h2>
      <address><time datetime="2019-11-01T10:24:00+00:00">01 Nov 2019, 10:24</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ین درخواست آلمان از هند به دلیل مشکلات جسمی و سلامتی <b>صدراعظم آلمان</b> بوده است.</p>
      <p>صدراعظم آلمان شب گذشته(پنجشنبه) وارد <b>هند</b> شد. قرار است امروز از وی به صورت رسمی در راشترا بهاوان در دهلی نو استقبال شود.</p>
      <p>مرکل همچنین امروز با «نارندرا مودی» نخست وزیر و «رام نات کویند» رییس جمهوری هند دیدار خواهد کرد.</p>
      <p>وی فردا (شنبه) در<b> نشست اقتصادی</b> هند و آلمان با حضور مودی شرکت خواهد کرد.</p>
      <p>به گفته مقامات هندی دو طرف در خصوص مسائل مشترک گفت وگو خواهند کرد و انتظار می رود که حدود ۲۰ توافقنامه میان هند و آلمان امضا شود.</p>
      <p>صدراعظم آلمان مدتی است که در مراسم رسمی به صورت نشسته حاضر می شود.</p>
      <p>در آخرین روزهای خرداد ماه بود که آنگلا مرکل در مراسم رسمی استقبال از «ولادیمیر زلنسکی» رئیس‌جمهوری اوکراین دچار لرزش بدن شد.</p>
      <p>آنگلا مرکل همچنین در بیست وهفتم ژوئن (ششم تیرماه) یعنی یک روز پیش از برگزاری نشست «گروه ۲۰» به میزبانی ژاپن، در حضور «فرانک والتر اشتاین مایر» رئیس‌جمهوری آلمان و در مراسم سوگند وزیر دادگستری بار دیگر دچار لرزش بدن شد؛ لرزشی که از لرزش سابق شدیدتر بود، به ترتیبی که مرکل ناچار شد تا دست‌های خود را به دور بدن حلقه کند تا مانع افتادن شود.</p>
    </article>
  </body>
</html>