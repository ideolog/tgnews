<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/hof-voorkomt-gijzeling-van-weer-een-journalist-in-noord-korea-aan-de-noordzee/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T10:14:00+00:00"/>
    <meta property="og:title" content="Hof voorkomt gijzeling van weer een journalist in Noord-Korea aan de Noordzee"/>
    <meta property="og:description" content="Persvrijheid in de DDR.NL"/>
  </head>
  <body>
    <article>
      <h1>Hof voorkomt gijzeling van weer een journalist in Noord-Korea aan de Noordzee</h1>
      <h2>Persvrijheid in de DDR.NL</h2>
      <address><time datetime="2019-11-01T10:14:00+00:00">01 Nov 2019, 10:14</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Het gerechtshof in Den Haag ziet af van gijzeling van <i>AD</i>-journaliste Nadia Berkelder. De verslaggeefster heeft consequent geweigerd in een strafzaak een verklaring als getuige af te leggen, met een beroep op haar verschoningsrecht. Eerder dreigde de onderzoeksrechter van het hof tot gijzeling te zullen overgaan. Op een zitting vrijdag zette het hof een streep door dat scenario.</p>
      <p>Volgens het hof is er niet voldaan aan het vereiste van de zogeheten “dringende noodzaak” om over te gaan tot gijzeling. Het hof kwalificeerde de journaliste wel als “weigerachtige getuige”. Zij kon zich volgens het hof niet beroepen op haar verschoningsrecht.</p>
      <p>De zaak waarin Berkelder als getuige was opgeroepen draait om een Rotterdammer die is veroordeeld tot vier jaar cel, onder meer wegens bezit van een aantal pistoolmitrailleurs. Hij heeft hoger beroep aangetekend tegen het vonnis. De AD-journaliste liep in september 2016 mee met een politieactie waarin de zaak aan het rollen kwam. De advocaat van de man wilde Berkelder als getuige horen, omdat zij opheldering wil over mogelijk valse beweringen van de politie.</p>
      <p>Vorige week gijzelde de rechter-commissaris in Rotterdam NOS-journalist Robert Bas, omdat hij in een andere zaak weigerde te getuigen. De rechtbank maakte daar een dag later korte metten mee en oordeelde dat hij zich met recht had beroepen op zijn verschoningsrecht.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>