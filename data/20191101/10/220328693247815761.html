<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/blgarint-v-marbeya-razstrelyan-s-14-kurshuma-405545.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T10:18:00+00:00"/>
    <meta property="og:title" content="Българинът в Марбея разстрелян с 14 куршума"/>
    <meta property="og:description" content="Убийството е станало на 27 октомври"/>
  </head>
  <body>
    <article>
      <h1>Българинът в Марбея разстрелян с 14 куршума</h1>
      <address><time datetime="2019-11-01T10:18:00+00:00">01 Nov 2019, 10:18</time> by <a rel="author">Пламен Вълков</a></address>
      <p>Българинът, който бе намерен убит в Марбея е бил прострелян на 14 места, съобщава изданието "Малага днес". Той е открит на 27 октомври. Знае се, че е излязъл за вечеря на 25 октомври. Полицията вече е идентифицирала убития. Той е на 43 години и заедно с жената с която е живеел са били от 3 години в Испания. Преди това са живели в Южна Африка. Засега полицията работи по версията за разчистване на сметки. Все още няма задържани. Аутопсията е продължила 2 дни, заради многото прострелни рани. Правена е и радиография. Сигналът за намерения прострелян българин е бил подаден в неделя сутринта. В събота вечерта приятелката на убития е съобщила в полицията, че не се е прибирал от предния ден.</p>
    </article>
  </body>
</html>