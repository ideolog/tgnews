<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/boxing/potvyrdeno-ot-shefa-na-ibf-pobeditelqt-ot-dzhoshua-ruis-shte-se-bie-s-pulev-bez-otlagane-1390669.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T10:31:00+00:00"/>
    <meta property="og:title" content="Потвърдено от шефа на IBF: Победителят от Джошуа-Руис ще се бие с Пулев без отлагане"/>
    <meta property="og:description" content="Кубрат Пулев ще се бие за световната титла през 2020 г Новината беше съобщена от мениджъра на българския боксьор Ивайло Гоцев"/>
  </head>
  <body>
    <article>
      <h1>Потвърдено от шефа на IBF: Победителят от Джошуа-Руис ще се бие с Пулев без отлагане</h1>
      <address><time datetime="2019-11-01T10:31:00+00:00">01 Nov 2019, 10:31</time> by <a rel="author">Sportlive.bg</a></address>
      <p><b><a href="https://www.sportlive.bg/tags/1593">Кубрат Пулев</a></b> ще се бие за световната титла през 2020 г. Новината беше съобщена от мениджъра на българския боксьор Ивайло Гоцев. Той показа пред вестник "България Днес" документ, който гарантира мач за най-ценния трофей в тежка категория.</p>
      <p>Съперник на софиянеца ще бъде победителят от сблъсъка Антъни Джошуа - Анди Руис-младши. Двамата ще се боксират на 7 декември в Саудитска Арабия. Очаква се Кобрата да присъства лично на този мач и да отправи предизвикателство.</p>
      <p><i>"Срещата между Руис и Джошуа трябва да се състои на 7 декември или преди това</i> - пише в свое официално становище с дата 30 октомври президентът на Международната боксова федерация (IBF) Дарил Пипълс. -<i> Победителят от тази среща трябва да се бие в следващия си двубой с Кубрат Пулев най-късно до 31 май 2020 г. без да има други междинни боеве."</i></p>
      <p>На няколко пъти Руис и Джошуа опитаха да избегнат мач с Пулев. Адвокат Джон Уърт контрира и задвижи през август процедура, с която предяви претенциите на българина, който е официалният претендент за титлата още от миналата година. Ако победителят от битката за титлата откаже да се изправи срещу Кобрата, тогава поясът на Международната боксова федерация ще бъде отнет.</p>
      <p>По подобен начин беше наказан Тайсън Фюри през 2015-а. Британецът отказа да се изправи срещу тогавашния официален претендент, а подписа договор за реванш с Владимир Кличко.<b><i><a href="https://www.sportlive.bg/sport/boxing/Bob-Arym-Ruis-ne-mozhe-da-nokautira-i-glupak-Pulev-shte-go-svali-na-zemqta-1376871.html"> А какви са очакванията на Боб Аръм - промоутърът на Пулев, ако мачът за титлата е срещу Руис - вижте в този материал.</a></i></b></p>
      <related>
        <h4>Още по темата</h4>
        <a href="https://www.sportlive.bg/sport/boxing/Kubrat-Pulev-plashi-sypernicite-si-Namiram-se-vyv-formata-na-zhivota-si!--1389442.html"/>
        <a href="https://www.sportlive.bg/sport/boxing/Sled-zakanata-na-Tajsyn-Fyuri-Kobrata-otvyrna-na-udara-1389431.html"/>
        <a href="https://www.sportlive.bg/timeout/timeoutother/Kobrata-s-priznanie-Mychno-mi-e-za-Andrea-1388902.html"/>
        <a href="https://www.sportlive.bg/sport/boxing/Kobrata-Dzhoshua-i-Ruis-nqma-kak-da-me-prenebregnat-shte-byda-v-topforma-i-shte-gazq-1388376.html"/>
        <a href="https://www.sportlive.bg/sport/boxing/Kobrata-predi-macha-s-Bukyr-Zalozhil-sym-vsichko-iskam-mach-za-svetovnata-titla-1387723.html"/>
      </related>
    </article>
  </body>
</html>