<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/910329.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T10:01:00+00:00"/>
    <meta property="og:title" content="Спартак спечели концесията на стадион &quot;Тодор Диев&quot;, от клуба обявиха кога почва строителството"/>
    <meta property="og:description" content="ПФК Спартак Пловдив 1947 АД официално спечели концесията за стадион &quot;Тодор Диев&quot;. Протоколът на коми..."/>
  </head>
  <body>
    <article>
      <h1>Спартак спечели концесията на стадион "Тодор Диев", от клуба обявиха кога почва строителството</h1>
      <address>
        <time datetime="2019-11-01T10:01:00+00:00">01 Nov 2019, 10:01</time>
      </address>
      <p>ПФК Спартак Пловдив 1947 АД официално спечели концесията за стадион "Тодор Диев". Протоколът на комисията на община Пловдив вече е подписан, похвалиха се от ръководството на клуба.</p>
      <p>Днес кметът на града инж. <a href="https://www.plovdiv24.bg/sport/persons/1225.html">Иван Тотев</a> е издал заповед за подписване на концесионния договор в законовия срок. Реално това ще стане факт след встъпването в длъжност на новия кмет на град Пловдив.</p>
      <p>"Ръководство на ПФК Спартак Пловдив 1947 благодари на всички, които участваха в този процес. Уверяваме  всички привърженици и всички пловдивчани, че веднага след получаване на строителното разрешение ще започне и реалната реконструкция на стадиона", се казва още в съобщението на "гладиаторите".</p>
    </article>
  </body>
</html>