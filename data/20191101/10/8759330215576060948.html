<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901934/vercauteren-hoopt-op-comeback-tegen-cercle-brugge-nog-niet-zeker-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T10:15:00+00:00"/>
    <meta property="og:title" content="Vercauteren hoopt op comeback tegen Cercle Brugge: &quot;Nog niet zeker&quot;"/>
    <meta property="og:description" content="Anderlecht kampt met een echte blessuregolf. Heel wat ervaren spelers speelden daarom niet mee tegen KAA Gent. Coach Frank Vercauteren hoopt wel dat hij iemand kan recupereren tegen Cercle Brugge. Gaat het om Nacer Chadli?"/>
  </head>
  <body>
    <article>
      <h1>Vercauteren hoopt op comeback tegen Cercle Brugge: "Nog niet zeker"</h1>
      <address>
        <time datetime="2019-11-01T10:15:00+00:00">01 Nov 2019, 10:15</time>
      </address>
      <p>
        <b>Anderlecht kampt met een echte blessuregolf. Heel wat ervaren spelers speelden daarom niet mee tegen KAA Gent. Coach Frank Vercauteren hoopt wel dat hij iemand kan recupereren tegen Cercle Brugge. Gaat het om Nacer Chadli?</b>
      </p>
      <p>Vercauteren spreekt over een terugkeer op zondag, maar zegt niet over welke speler het gaat. "Ik ga dat nog niet zeggen, omdat het niet zeker is. We moeten ook zorgen dat we niemand verliezen die tegen KAA Gent heeft gespeeld. Verschillende spelers hebben tikken geïncasseerd", vertelt hij bij <i><a href="https://www.dhnet.be/sports/football/division-1a/anderlecht/anderlecht-chadli-de-retour-dimanche-5dbbea639978e218e39659ad">La Dernière Heure</a>.</i></p>
      <p>Volgens de informatie van die krant zou het gaan om Chadli. Hij staat het dichtst bij een terugkeer. Met zijn vijf doelpunten heeft Chadli al bewezen dat hij het verschil maakt voor Anderlecht. Onder meer Kompany, Sandler, Nasri, Gerkens en Trebel zitten momenteel ook nog vast in de ziekenboeg.</p>
      <aside>Lees meer<br/><a href="https://www.voetbalprimeur.be/nieuws/901929/cobbaut-pleit-schuldig-bij-anderlecht-begrijp-dat-de-var-penalty-geeft-.html?itm_source=www.voetbalprimeur.be&amp;itm_medium=highlighted-content">Cobbaut pleit schuldig bij Anderlecht: "Begrijp dat de ref penalty geeft"</a></aside>
    </article>
  </body>
</html>