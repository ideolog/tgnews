<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/komunalniki-klichka-pidozryuyut-u-privlasnenni-17-mln-grn-na-ohoroni-636972.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T10:34:03+00:00"/>
    <meta property="og:title" content="Комунальники Кличка підозрюються у привласненні 17 млн грн на охороні"/>
    <meta property="og:description" content="Службовці трьох комунальних підприємств можуть бути причетні до привласнення бюджетних коштів"/>
  </head>
  <body>
    <article>
      <h1>Комунальники Кличка підозрюються у привласненні 17 млн грн на охороні</h1>
      <address>
        <time datetime="2019-11-01T10:34:03+00:00">01 Nov 2019, 10:34</time>
      </address>
      <h4>Службовці трьох комунальних підприємств можуть бути причетні до привласнення бюджетних коштів</h4>
      <p>Прокуратура підозрює службові особи комунальних підприємств «Київпастранс», «Київське міське бюро технічної інвентаризації», «Головний інформаційно-обчислювальний центр» та Центру соціально-психологічної реабілітації дітей №1 Служби у справах дітей та сім’ї КМДА у причетності до злочинної діяльності з привласнення бюджетних коштів під час охорони об’єктів київських комунальників. Про йдеться в ухвалах Печерського райсуду Києва від 24 жовтня.</p>
      <p>В рамках єдиного кримінального провадження № 42019101060000291 від 19.09.2019 слідчі встановили, що у серпні цього року «Київпастранс» замовив дочірньому підприємству «Легіон-Безпека» надання послуг охорони 8 об’єктів комунального підприємства  на загальну суму 15,29 млн грн. Слідчі встановили, що замість ДП «Легіон-Безпека» охорону здійснює «Сапсан-1».</p>
      <p>Крім того, за даними прокуратури, у березні 2019 р. «КМ БТІ» замовило ТОВ «Охоронна компанія «Альфа Безпека» охорону адмінбудівлі за 976 тис. грн, у березні минулого року КП «Головний інформаційно-обчислювальний центр» уклав угоду з ПП «Регіональна охоронна конфедерація» про охорону 1-го об’єкту комунальників за 761 тис. грн, а у лютому цього року Центр соціально-психологічної реабілітації дітей №1 замовив ПП «Славія» охорону своєї будівлі за 335 тис. грн.</p>
      <p>Водночас, слідчі з’ясували, що у трьох останніх випадках «Київське міське бюро технічної інвентаризації», «Головний інформаційно-обчислювальний центр» та Центр соціально-психологічної реабілітації дітей №1 охороняють не офіційно працевлаштовані співробітники, які при чергування не забезпечені необхідними спецзасобами, згідно з договорами про охорону.</p>
      <p>Вважаючи, що службовці трьох комунальних підприємств, Центру соціально-психологічної реабілітації дітей та приватних фірм можуть бути причетні до привласнення бюджетних коштів, а також до перерахування фіктивним підприємствам державних коштів, їх розтрати, привласнення та виводу з використанням рахунків підконтрольних підприємств або фізичних осіб, прокуратура звернулася до суду з клопотанням надати доступ до документації відносно усіх чотирьох угод про надання охорони. Суд клопотання задовольнив.</p>
      <footer>Джерело: <a href="http://nashigroshi.org/">Наші гроші</a></footer>
      <related>
        <a href="https://glavcom.ua/kyiv/news/na-dorogah-kijeva-demontuvali-znaki-yaki-dozvolyali-shvidkist-80-kmgod-foto-636913.html"/>
        <a href="https://glavcom.ua/kyiv/news/na-misci-rinku-demijivskiy-u-kijevi-viroste-30-poverhova-visotka--636904.html"/>
        <a href="https://glavcom.ua/kyiv/news/zapusk-opalennya-na-teritoriji-lukyanivskogo-rinku-prorvalo-teplomerezhu-foto-636889.html"/>
      </related>
    </article>
  </body>
</html>