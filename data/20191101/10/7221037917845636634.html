<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/game-of-thronestaki-starbucks-bardagi-kimin-cikti/926028"/>
    <meta property="og:site_name" content="medya faresi"/>
    <meta property="article:published_time" content="2019-11-01T10:12:00+00:00"/>
    <meta property="og:title" content="Game of Thrones’taki Starbucks bardağı kimin çıktı?"/>
    <meta property="og:description" content="Emilia Clarke, Game of Thrones’taki meşhur kahve bardağı hatasının ardındaki sorumlunun kimliğini açıkladı."/>
  </head>
  <body>
    <article>
      <h1>Game of Thrones’taki Starbucks bardağı kimin çıktı?</h1>
      <h2>Emilia Clarke, Game of Thrones’taki meşhur kahve bardağı hatasının ardındaki sorumlunun kimliğini açıkladı.</h2>
      <address>
        <time datetime="2019-11-01T10:12:00+00:00">01 Nov 2019, 10:12</time>
      </address>
      <p>HBO’da yayımlanan dizinin 8. ve final sezonunun 4. bölümünde dikkatli izleyiciler Daenerys Targaryen’in önündeki masanın üzerinde çekim sırasında yanlışlıkla bırakılmış bir kahve bardağı olduğunu fark etmişti.</p>
      <p>Elbette konuyla ilgili Clarke suçlanmıştı ancak oyuncu bardağı masanın üzerinde bırakının aslında Lord Varys’i canlandıran rol arkadaşı Conleth Hill olduğunu açıkladı.</p>
      <h3>"KAHVE BARDAĞI BENİMDİ"</h3>
      <p>The Independent Türkçe’nin aktardığı, The Independent Kültür muhabiri Jacob Stolworthy’in haberine göre, ABD’li sunucu Jimmy Fallon’a konuşan Clarke, şunları söyledi:</p>
      <p>"İşte gerçek, geçenlerde Emmy Ödül Töreni öncesi bir parti yapmıştık ve o sahnede benim yanımda oturan, Varys’i canlandıran Conleth (Hill) beni kenara çekip dedi ki, ‘Emilia, sana bir şey söylemem gerekiyor canım. Kahve bardağı benimdi.’ Onundu! Conleth’in kahve bardağıydı! Öyle dedi."</p>
      <p>Clarke, senaryosunu Emma Thompson ve Byron Kimmings’in yazdığı, Nedimeler’le (Bridesmaids) tanınan Paul Feig’in yönettiği romantik komedi türündeki yeni filmi Bir Şans Daha’nın (Last Christmas) tanıtımı için programa konuk olmuştu.</p>
      <p>Film, yıl boyu açık olan bir Noel dükkanında elf kılığında çalışan Kate (Clarke) ve nihayet Kate’in koyduğu engelleri yıkabilecek, her yönüyle mükemmel Tom’un hikayesini anlatıyor.</p>
      <p>Bir Şans Daha, Türkiye’de 29 Kasım 2019’da vizyona girecek.</p>
    </article>
  </body>
</html>