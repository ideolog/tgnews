<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637308/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B5-%D8%B1%D9%88%D8%B2%D9%87-%D8%AF%D8%B1-%D8%A7%DA%A9%D8%AB%D8%B1-%D9%85%D9%86%D8%A7%D8%B7%D9%82-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T10:21:00+00:00"/>
    <meta property="og:title" content="پیش بینی باران ۵ روزه در اکثر مناطق کشور"/>
    <meta property="og:description" content="سازمان هواشناسی کشور با پیش بینی باران ۵ روزه در اکثر مناطق کشور، اعلام کرد: روز یکشنبه دمای هوا در نوار شمالی تا ۸ درجه کاهش می‌یابد."/>
  </head>
  <body>
    <article>
      <h1>
        <a href="https://www.bultannews.com/fa/news/637308/%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%A7%D9%86-%DB%B5-%D8%B1%D9%88%D8%B2%D9%87-%D8%AF%D8%B1-%D8%A7%DA%A9%D8%AB%D8%B1-%D9%85%D9%86%D8%A7%D8%B7%D9%82-%DA%A9%D8%B4%D9%88%D8%B1">پیش بینی باران ۵ روزه در اکثر مناطق کشور</a>
      </h1>
      <h2>سازمان هواشناسی کشور با پیش بینی باران ۵ روزه در اکثر مناطق کشور، اعلام کرد: روز یکشنبه دمای هوا در نوار شمالی تا ۸ درجه کاهش می‌یابد.</h2>
      <address><time datetime="2019-11-01T10:21:00+00:00">01 Nov 2019, 10:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، بر اساس اعلام سازمان <b>هواشناسی</b> امروز در سواحل غربی دریای خزر و اردبیل <b>بارش پراکنده</b> و در بخش‌هایی از جنوب و نوار شرقی کشور به ویژه در ساعات بعدازظهر و اوایل شب رگبار موقت باران گاهی با رعد و برق و وزش باد <b>پیش بینی</b> می‌شود.</p>
      <p>از بعدازظهر فردا با تقویت جریان‌های شمالی روی دریای خزر، گستره بارش سواحل مرکزی و شرقی دریا و همچنین شمالغرب را نیز در بر می‌گیرد.</p>
      <p>یکشنبه ضمن تشدید بارندگی در سواحل دریای خزر در مناطقی از شمالغرب، شمالشرق و دامنه‌های جنوبی البرز در استان‌های قزوین، البرز، تهران و سمنان نیز رگبار باران گاهی با رعد و برق و وزش باد پیش‌بینی شده است.</p>
      <p>روز دوشنبه در سواحل غربی دریای خزر و در برخی مناطق واقع در دامنه‌های جنوبی البرز و مرز کشور ادامه یافته و روز سه شنله جوی به نسبت پایدار در اکثر مناطق کشور حاکم می‌شود.</p>
      <p>سازمان هواشناسی اعلام کرده روز یکشنبه دمای هوا در نوار شمالی کشور بین 5 تا 8 درجه کاهش می‌یابد. همچنین روزهای جمعه و شنبه خلیج‌فارس به ویژه بخش‌های مرکزی و شرق ان مواج خواهد بود.</p>
      <p>انتهای پیام/</p>
    </article>
  </body>
</html>