<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230728/"/>
    <meta property="og:site_name" content="Українська правда"/>
    <meta property="article:published_time" content="2019-11-01T10:55:10+00:00"/>
    <meta property="og:title" content="Жовтень побив 4 температурних рекорди"/>
    <meta property="og:description" content="Жовтень 2019 року побив чотири температурних рекорди і став одним з найтепліших з 1881 року."/>
  </head>
  <body>
    <article>
      <h1>Жовтень побив 4 температурних рекорди</h1>
      <address>
        <time datetime="2019-11-01T10:55:10+00:00">01 Nov 2019, 10:55</time>
      </address>
      <p>Жовтень 2019 року побив чотири температурних рекорди і став одним з найтепліших з 1881 року.</p>
      <p><b>Джерело:</b> <a href="http://cgo-sreznevskyi.kiev.ua/index.php?lang=uk&amp;fn=news_full&amp;p=1&amp;f=news-cgo&amp;val=2019-11-01-10-37-00-85&amp;ko=0&amp;fbclid=IwAR1CwK-AFn9AWXeQpxnKaLOO0gavb8z8Gc59kP_cd_lqc1HdpYpLx5LU1Tk">пресслужба</a> Центральної геофізичної обсерваторії імені Бориса Срезневського</p>
      <p><b>Дослівно:</b> "Середньомісячна температура повітря жовтня у Києві становила +11,1°С, що вище за кліматичну норму на 3,0°С. Це дало йому змогу зайняти сьому позицію у рейтингу найтепліших з 1881 року".</p>
      <p><b>Деталі:</b> Найтепліше було 14 жовтня, на третій день "бабиного літа", коли максимальна температура повітря після полудня досягла +24,3°С.</p>
      <p>Під час цьогорічного "бабиного літа" було побито 4 температурних рекорди.</p>
      <p>Найхолодніше було 31 жовтня, коли мінімальна температура під ранок опустилась до -2,3°С.</p>
      <p>Характерною особливістю цьогорічного жовтня кліматологи називають тумани 21 - 27 числа, які скоротили "бабине літо".</p>
      <p>Також відзначається, що у Києві на проспекті Науки за місяць випало лише 13 мм опадів, що склало 37%  кліматичної норми. Таким чином, це вже п’ятий місяць поспіль, коли у столиці спостерігається недобір опадів.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230712/"/>
        <a href="https://www.pravda.com.ua/news/2019/11/1/7230672/"/>
        <a href="https://www.pravda.com.ua/news/2019/10/31/7230591/"/>
      </related>
    </article>
  </body>
</html>