<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/prezident-siriyi-nazvav-trampa-naykraschim-amerikanskim-liderom-v-istoriyi-ssha-328097_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T10:27:00+00:00"/>
    <meta property="og:title" content="Президент Сирії назвав Трампа найкращим американським лідером в історії США"/>
    <meta property="og:description" content="На думку Асада, Трамп єдиний американський президент, який прямо говорити про свої плани і робить конкретні заяви."/>
  </head>
  <body>
    <article>
      <h1>Президент Сирії назвав Трампа найкращим американським лідером в історії США</h1>
      <h2>На думку Асада, Трамп єдиний американський президент, який прямо говорити про свої плани і робить конкретні заяви.</h2>
      <address>
        <time datetime="2019-11-01T10:27:00+00:00">01 Nov 2019, 10:27</time>
      </address>
      <p><b><a href="https://dt.ua/WORLD/sekretni-dokument-specsluzhb-siriyi-ogolili-krivavi-represiyi-v-im-ya-rezhimu-associated-press-312092_.html">Президент Сирії Башар Асад</a> </b>заявив, що вважає Дональда Трампа найкращим американським лідером в історії США, повідомляє <a href="https://www.sana.sy/?p=1045789">SANA</a>.</p>
      <p>Як сказав сирійський лідер, Трамп є єдиним американським президентом, який прямо говорити про свої плани, робить конкретні заяви, і не керується якимись прихованими мотивами.</p>
      <p>Він підкреслив, що Трамп прямо говорить, що американська сторона зацікавлена в нафті, або хоче позбутися когось, чи готова надавати певні послуги за конкретні гроші і так далі.</p>
      <p>"Така реальність американської політики", – заявив Асад.</p>
      <p>Але Асад підкреслив, що не вірить в інформацію від американців про ліквідацію ватажка терористичної організації "Ісламська держава" Абу Бакра аль-Багдаді. Він назвав такі повідомлення "прийомами США".</p>
      <p>Раніше, під час відвідування сирійських військ на одній з ділянок фронту в провінції Ідліб, 22 жовтня, <a href="https://dt.ua/WORLD/prezident-siriyi-nazvav-erdogana-zlodiyem-326997_.html"><b>президент Сирії Башар Асад назвав главу турецької республіки Реджепа Тайіпа Ердогана злодієм</b>.</a></p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>