<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/01/nekiment-a-zebran-a-babakocsinak-majd-megallas-nelkul-tovabbhajtott"/>
    <meta property="og:site_name" content="infostart"/>
    <meta property="article:published_time" content="2019-11-01T10:57:00+00:00"/>
    <meta property="og:title" content="Nekiment a zebrán a babakocsinak, majd megállás nélkül továbbhajtott"/>
    <meta property="og:description" content="Cserbenhagyót keresnek a nyíregyházi rendőrök."/>
  </head>
  <body>
    <article>
      <h1>Nekiment a zebrán a babakocsinak, majd megállás nélkül továbbhajtott</h1>
      <address><time datetime="2019-11-01T10:57:00+00:00">01 Nov 2019, 10:57</time> by <a rel="author">Infostart</a></address>
      <h3>Cserbenhagyót keresnek a nyíregyházi rendőrök.</h3>
      <p>Egy nő iker babakocsit maga előtt tolva ment át a kijelölt gyalogos-átkelőhelyen Nyíregyházán, a Kállói út és a Tüzér utca kereszteződésénél. Balról érkezett a Mercedes, amelyik nem adta meg neki az elsőbbséget, és nekiment a babakocsi bal oldalának, majd megállás nélkül továbhajtott. A sofőr nem szállt ki, nem győződött meg róla, hogy nem esett-e baja valakinek.</p>
      <p>A rendőrség azt írja, hogy senki sem sérült meg, de az autó sofőrjét, egy nőt cserbenhagyás miatt keresik. Az autóról, egy Mercedesről fényképet is közzétettek.</p>
      <figure>
        <img src="https://infostart.hu/images/site/articles/inline/2019/11/1572605789-BolSu5Ok0_md.jpg"/>
        <figcaption>Cserbenhagyó autóst keres a rendőrség</figcaption>
      </figure>
      <p>A <a href="http://www.police.hu/hu/hirek-es-informaciok/legfrissebb-hireink/felhivasok/cserbenhagyas-miatt-keressuk-0#">police.hu-n azt írják</a>: a Nyíregyházi Rendőrkapitányság munkatársai várják az ismeretlen személygépkocsi vezetőjének, valamint azoknak a jelentkezését, akik a balesetről információval rendelkeznek. Jelentkezni lehet a Nyíregyházi Rendőrkapitányság Közlekedésrendészeti Osztályán személyesen (4400 Nyíregyháza, Stadion utca 1-5.), telefonon a 06-42-524-600 hívószámon, vagy a 112-es központi segélyhívón. Névtelensége megőrzése mellett a nap 24 órájában ingyenesen hívható 06-80-555-111 Telefontanú zöldszámán is bejelentést tehet.</p>
    </article>
  </body>
</html>