<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810037.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T10:53:00+00:00"/>
    <meta property="og:title" content="روسیه ۳۰۰ سرباز و ۲۰ خودروی زرهی به شمال سوریه اعزام کرد"/>
    <meta property="og:description" content="به گزارش فارس، خبرگزاری اسپوتنیک روز جمعه گزارش داد که 300 سرباز روسی و 20 خودروی زرهی به شمال سوریه اعزام شده‌اند؛ جاییکه پلیس نظامی این کشور در حال گشت زنی در مناطق مرزی سوریه با ترکیه طبق توافق روسای جمهور روسیه و ترکیه است. "/>
  </head>
  <body>
    <article>
      <h1>روسیه ۳۰۰ سرباز و ۲۰ خودروی زرهی به شمال سوریه اعزام کرد</h1>
      <address>
        <time datetime="2019-11-01T10:53:00+00:00">01 Nov 2019, 10:53</time>
      </address>
      <p>خبرگزاری روسی از اعزام ۳۰۰ سرباز ارتش این کشور و همچنین ۲۰ خودروی زرهی به منطقه شمال سوریه خبر داد.</p>
      <p>به گزارش فارس، خبرگزاری اسپوتنیک روز جمعه گزارش داد که 300 سرباز روسی و 20 خودروی زرهی به شمال سوریه اعزام شده‌اند؛ جاییکه پلیس نظامی این کشور در حال گشت زنی در مناطق مرزی سوریه با ترکیه طبق توافق روسای جمهور روسیه و ترکیه است. </p>
      <p>براساس این گزارش، پلیس نظامی روسیه در روز حداقل از ده شهرک یا روستا عبور می‌کند و حدود 150 کیلومتر را طی می‌کند و هر پنج ساعت یک گزارش به مرکز کنترل ارائه می‌کند.</p>
      <p>ارتش ترکیه به همراه تروریست‌های موسوم به «ارتش آزاد» سوریه از ۱۷ مهر ماه عملیات نظامی خود را در شمال سوریه و با هدف دور کردن خطر شبه‌نظامیان کرد سوریه آغاز کردند. هشت روز پس از این عملیات (۲۵ مهر) آنکارا و واشنگتن توافق کردند که ترکیه به مدت۱۲۰ ساعت عملیات خود را متوقف کند تا شبه‌نظامیان «یگان‌های مدافع خلق» کُرد از منطقه امن خارج شوند.</p>
      <p>پس از توافق آمریکا و ترکیه، «رجب‌طیب اردوغان» رئیس‌جمهور ترکیه و «ولادیمیر پوتین» رئیس‌جمهور روسیه 30 مهر ماه جلسه‌ای در سوچی برگزار کردند و به توافقی دست یافتندکه طبق آن یگان‌های کُرد در طول ۱۵۰ ساعت، ۳۰ کیلومتر از مرز ترکیه و سوریه عقب‌نشینی می‌کنند و نیروهای امنیتی ترکیه و روسیه گشت‌زنی‌های مشترکی را در این منطقه انجام می‌دهند.</p>
    </article>
  </body>
</html>