<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118730-posta-srbije-nagradni-konkurs-pisi-deda-mrazu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T10:35:03+00:00"/>
    <meta property="og:title" content="Pošta Srbije: Nagradni konkurs Piši Deda Mrazu"/>
    <meta property="og:description" content="Pošta Srbije je najavila da 4. novembra pokreće nagradni konkurs &quot;Piši Deda Mrazu&quot; za decu iz Srbije uzrasta do 10 godina.Konkurs traje do 6. decembra i na njemu deca mogu učestvovati samostalno, slanjem pojedinačnih radova, ili grupnih dela – preko predškolskih i školskih ustanova koje pohadjaju. Izbor likovnih i literarnih tehnika i formata je slobodan – crteži, kolaži, stihovi, priče, poruke, čestitke, želje...Za najuspešnije radove, po tri u pojedinačnoj i tri u grupnoj konkurenciji prema odluci stručnog žirija, obezbedjene su vredne nagrade.Akcija posvećena najmladjima po kojoj se Pošta prepoznaje krajem svake kalendarske godine, ima za cilj da podstakne dečju kreativnost i talente i unapredjuje kulturu pisanja i pismenost.Uslovi nagradnog konkursa i obrasci izjava o saglasnosti istaknuti su na sajtu Pošte www.posta.rs, a zainteresovani mogu da informacije dobiju i na telefon 011-3064-102.           "/>
  </head>
  <body>
    <article>
      <h1>Pošta Srbije: Nagradni konkurs Piši Deda Mrazu</h1>
      <address>
        <time datetime="2019-11-01T10:35:03+00:00">01 Nov 2019, 10:35</time>
      </address>
      <p>Pošta Srbije je najavila da 4. novembra pokreće nagradni konkurs "Piši Deda Mrazu" za decu iz Srbije uzrasta do 10 godina.<br/><br/><br/>Konkurs traje do 6. decembra i na njemu deca mogu učestvovati samostalno, slanjem pojedinačnih radova, ili grupnih dela – preko predškolskih i školskih ustanova koje pohadjaju. <br/><br/><br/>Izbor likovnih i literarnih tehnika i formata je slobodan – crteži, kolaži, stihovi, priče, poruke, čestitke, želje...<br/><br/><br/>Za najuspešnije radove, po tri u pojedinačnoj i tri u grupnoj konkurenciji prema odluci stručnog žirija, obezbedjene su vredne nagrade.<br/><br/><br/>Akcija posvećena najmladjima po kojoj se Pošta prepoznaje krajem svake kalendarske godine, ima za cilj da podstakne dečju kreativnost i talente i unapredjuje kulturu pisanja i pismenost.<br/><br/><br/>Uslovi nagradnog konkursa i obrasci izjava o saglasnosti istaknuti su na sajtu Pošte www.posta.rs, a zainteresovani mogu da informacije dobiju i na telefon 011-3064-102.          <br/> </p>
    </article>
  </body>
</html>