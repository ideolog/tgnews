<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-ukrayinu-poperedyly-pro-potuzhnyj-zemletrus-nebezpechni-rajony/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T10:00:04+00:00"/>
    <meta property="og:title" content="Україну попередили про потужний землетрус – небезпечні райони"/>
    <meta property="og:description" content="Найближчим часом очікується землетрус в Україні. Сейсмолог повідомив, що поштовхи можуть відбутися в Закарпатській області."/>
  </head>
  <body>
    <article>
      <h1>Україну попередили про потужний землетрус – небезпечні райони</h1>
      <address>
        <time datetime="2019-11-01T10:00:04+00:00">01 Nov 2019, 10:00</time>
      </address>
      <p>Найближчим часом очікується землетрус в Україні. Сейсмолог повідомив, що поштовхи можуть відбутися в Закарпатській області.</p>
      <p>Сейсмолог Олександр Кендзера з Інституту геофізики НАН України повідомив, що в країні очікується потужний землетрус.</p>
      <blockquote>– Людям вже сьогодні треба готуватися до події, бо передбачити її неможливо: поштовхи можуть початися в будь-який момент, – сказав він.</blockquote>
      <p>За його словами, Закарпаття є сейсмічно активним регіоном, в якому магнітуда катастрофи може досягати восьми балів.</p>
      <p>Найнебезпечнішими ділянками вважаються район зони Вранча – Карпатських гір і захід Одеської області. Раніше там фіксували землетруси інтенсивністю 6-7 балів за 12-бальною шкалою. Епіцентри перебували у Сваляві, Мукачеві, Ужгороді. Сейсмічна активність була помічена і на Прикарпатті. Поштовхи силою 6 балів були в Заліщиках і Кам’янці-Бузькому.</p>
      <p><b>Читайте:</b> <a href="https://fakty.com.ua/ru/proisshestvija/20190929-zemletrus-v-indoneziyi-kilkist-zhertv-zrosla-do-30/">Землетрясение в Индонезии: число жертв возросло до 30</a></p>
      <p>У разі землетрусу українцям радять сховатися в дерев’яних будівлях, оскільки вони безпечніші за цегляні. Людям, які проживають на першому або другому поверсі, можна вийти на вулицю, тоді як іншим краще залишатися в приміщенні.</p>
      <p>У будівлі варто подалі відійти від вікон і стін і великої техніки, яка може впасти.</p>
      <p>Нагадаємо, 29 вересня на Закарпатті <a href="https://fakty.com.ua/ua/ukraine/20190929-na-zakarpatti-stavsya-zemletrus/">в районі села Колочава зареєстрували землетрус</a>.</p>
    </article>
  </body>
</html>