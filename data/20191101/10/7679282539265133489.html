<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-latest-guinness-world-records-include-80-indian-feats-2826807.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T10:42:29+00:00"/>
    <meta property="og:title" content="Guinness Book 2020 में भारत के 80 कारनामे, चौंकाने वाले हैं रिकॉर्ड"/>
    <meta property="og:description" content="गिनीज विश्व रिकार्ड नये संस्करण में भारत के कुल 80 कारनामें शामिल हैं जिनमें एक किशोरी के सबसे लंबे बाल, सबसे बौनी जीवित महिला और कागज के कप का सबसे बड़ा कलेक्शन शामिल है । इसके प्रकाशक पेंगुइन रैंडम..."/>
  </head>
  <body>
    <article>
      <h1>Guinness Book 2020 में भारत के 80 कारनामे, चौंकाने वाले हैं रिकॉर्ड</h1>
      <address><time datetime="2019-11-01T10:42:29+00:00">01 Nov 2019, 10:42</time> by <a rel="author">एजेंसी,नयी दिल्ली</a></address>
      <p>गिनीज विश्व रिकार्ड नये संस्करण में भारत के कुल 80 कारनामें शामिल हैं जिनमें एक किशोरी के सबसे लंबे बाल, सबसे बौनी जीवित महिला और कागज के कप का सबसे बड़ा कलेक्शन शामिल है । इसके प्रकाशक पेंगुइन रैंडम हाउस ने गुरूवार को इसकी घोषणा की है। 'गिनीज विश्व रिकार्ड 2020 पुस्तक में हजारों नये रिकार्ड शामिल हैं जिससे सभी आयु वर्ग के पाठकों का ज्ञानवर्द्धन एवं मनोरंजन होगा।</p>
      <p>इस रिकार्ड बुक में भारत की 16 साल की निलांशी पटेल का नाम शामिल है जिसके बालों की लंबाई पांच फुट सात इंच है । दूसरी ओर नागपुर की ज्योति अमागे की लंबाई 24.7 ईंच है और उनके नाम सबसे छोटी (बौनी) महिला होने का रिकार्ड दर्ज है ।</p>
      <p>पुणे शहर के श्रीधर चिल्लल के बायें हाथ में सबसे अधिक लंबा नाखून है जिसकी लंबाई 909.6 (358.1 ईंच) सेंटीमीटर है ।</p>
      <p>तमिलनाडु के वी शंकरनारायणन ने इस पुस्तक में अपना नाम कागज के कप के सबसे बड़े संग्रह के लिए दर्ज कराया है और उनके पास कुल 736 कप हैं ।</p>
      <p>पुस्तक में कुछ उपलब्धियां ऐसी भी हैं, जो निश्चित रूप से गर्व करने लायक नहीं है।</p>
      <p>इनमें विश्व के सबसे प्रदूषित शहर के रूप में कानपुर शहर का नाम दर्ज है जहां साल 2016 में पीएम 2.5 का औसत प्रति एम3, 173 माइक्रोग्राम था जो विश्व स्वास्थ्य संगठन के मानकों से 17 गुना से भी अधिक है।</p>
      <p>पुस्तक गुरूवार को बाजार में आयी है ।<br/> </p>
    </article>
  </body>
</html>