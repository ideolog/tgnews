<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424948/synelhfthh-23xronos-gia-diakinhsh-kokainhs-sth-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T10:57:25+00:00"/>
    <meta property="og:title" content="Συνελήφθη 23χρονος για διακίνηση κοκαΐνης στη Ρόδο"/>
    <meta property="og:description" content="Συνελήφθη χθες στην πόλη της Ρόδου, από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ρόδου, ένας 23χρονος αλλοδαπός κατηγορούμενος για κατοχή - αποθήκευση - διακίνηση ναρκωτικών ουσιών και παράνομη διαμονή στη χώρα μας."/>
  </head>
  <body>
    <article>
      <h1>Συνελήφθη 23χρονος για διακίνηση κοκαΐνης στη Ρόδο</h1>
      <h2>Κατασχέθηκαν - 76,3- γρ. κοκαΐνης, ζυγαριά ακριβείας, 6.840€, κ.α.</h2>
      <address>
        <time datetime="2019-11-01T10:57:25+00:00">01 Nov 2019, 10:57</time>
      </address>
      <p>
        <b>Συνελήφθη χθες στην πόλη της Ρόδου, από αστυνομικούς του Τμήματος Δίωξης Ναρκωτικών της Υποδιεύθυνσης Ασφαλείας Ρόδου, ένας 23χρονος αλλοδαπός κατηγορούμενος για κατοχή - αποθήκευση - διακίνηση ναρκωτικών ουσιών και παράνομη διαμονή στη χώρα μας.</b>
      </p>
      <p>Ειδικότερα, στο πλαίσιο ειδικών επιχειρησιακών δράσεων της Γενικής Περιφερειακής Αστυνομικής Διεύθυνσης Νοτίου Αιγαίου για την καταπολέμηση της διάδοσης των ναρκωτικών, χθες το βράδυ έπειτα από επισταμένη διερεύνηση υπόθεσης διακίνησης κοκαΐνης πραγματοποιήθηκε στοχευμένος έλεγχος στον δράστη και ακλούθησαν έρευνες, παρουσία δικαστικού λειτουργού, στην κατοικία και σε υπαίθριους χώρους «καβάτζες» τους οποίους χρησιμοποιούσε για την αποθήκευση των ναρκωτικών.</p>
      <figure>
        <img src="https://www.rodiaki.gr/medias/2019/11/01/a6522169c92a5dbddf7041426ed7d32e.jpg"/>
      </figure>
      <p>Βρέθηκαν και κατασχέθηκαν συνολικά:</p>
      <p>· Κοκαΐνη βάρους 76,3 γραμμάρια τοποθετημένη σε τριάντα δυο συσκευασίες έτοιμες για διαμοιρασμό</p>
      <p>· Ζυγαριά ακριβείας</p>
      <p>· 2 κινητά τηλέφωνα</p>
      <p>· Το χρηματικό ποσό των 6.840 ευρώ</p>
      <p>Ο συλληφθείς θα οδηγηθεί στον κ. Εισαγγελέα Πρωτοδικών Ρόδου.</p>
    </article>
  </body>
</html>