<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543824.html/%D8%A8%D8%A7%D8%B2%D8%AE%D9%88%D8%B1%D8%AF-%D9%81%D8%B1%D8%A7%D9%85%D9%84%DB%8C-%D8%A7%D8%B4%DA%A9%D9%88%D8%A7%D8%B1%D9%87-%D8%AD%D8%B3%DB%8C%D9%86%DB%8C-%D8%A7%D8%B1%D8%B3%D8%A7%D9%84-1800-%D8%A7%D8%AB%D8%B1-%D8%A7%D8%B2-22-%D8%A7%D8%B3%D8%AA%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T10:07:00+00:00"/>
    <meta property="og:title" content="بازخورد فراملی اشکواره حسینی/ارسال 1800 اثر از 22 استان"/>
    <meta property="og:description" content="مسئول برگزاری دومین همایش اشکواره حسینی گفت: از لحاظ کیفیت و کمیت کمتر به مدافعان حرم پرداخته می شد، اما این قبیل جشنواره ها انگیزه ای شود تا هنرمند را به سمت و سوی بروند که جهت داشته باشد."/>
  </head>
  <body>
    <article>
      <h1>بازخورد فراملی اشکواره حسینی/ارسال 1800 اثر از 22 استان</h1>
      <h2>مسئول برگزاری همایش اشکواره حسینی مازندران عنوان کرد</h2>
      <address>
        <time datetime="2019-11-01T10:07:00+00:00">01 Nov 2019, 10:07</time>
      </address>
      <p>مسئول برگزاری دومین همایش اشکواره حسینی گفت: از لحاظ کیفیت و کمیت کمتر به مدافعان حرم پرداخته می شد، اما این قبیل جشنواره ها انگیزه ای شود تا هنرمند را به سمت و سوی بروند که جهت داشته باشد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسین جوادی در گفت‌وگو با خبرنگار <a href="http://www.bloghnews.com/">بلاغ</a>، با اشاره به اینکه اشکواره حسینی در سطح فرا ملی بازخورد داشته است اظهار کرد: اما نگاه حمایتی به آن در حد محلی بوده است و این نگاه آزار دهنده است.<br/><br/>وی با بیان اینکه استقبال چشم گیر هنرمندان به جشنواره عنوان کرد: با وجود محدودیت های استانی در بخش شعر آثار از کیفیت و کمیت بالایی برخورد بود و در بقیه بخش ها نیز از استان های دیگر آثار خوبی ارسال شد.<br/><br/>مسئول برگزاری دومین همایش اشکواره حسینی تصریح کرد: این جشنواره در بخش فیلم نامه مستند و کوتاه، نمایش خیابانی، عکس، سزود، تواشیح و دلنوشته با موضوع امام حسین(ع) و مدافعان حرم  است که روز شنبه 11 آبان اختتامیه آن برگزار خواهد شد.<br/><br/>وی بیشترین آثار را در بخش عکس خواند و تاکید کرد: 1800 اثر از 22 استان فرستاد شد و در بخش شعر با وجود محدودیت استانی 518 شاعر آثار خود را به این دبیرخانه ارسال کردند.<br/><br/>جوادی به تاثیر این قبیل جشنواره ها در جامعه اشاره کرد و گفت: از لحاظ کیفیت و کمیت کمتر به مدافعان حرم پرداخته می شد، اما این قبیل جشنواره ها انگیزه ای شود تا هنرمند را به سمت و سوی بروند که جهت داشته باشد.<br/><br/>وی خاطرنشان کرد: هیچ جشنواره ای در کشور با این ابعاد گسترده برگزار نمی شود که بتواند در چند بخش، فیلم، عکس، شعر و... داشته باشد و برای هر یک مراسم جداگانه و در آخر اختتامیه ای واحد داشته باشد.<br/><br/>جوادی به افزایش بخش‌های جشنواره در سال آینده خبر داد و بیان کرد: با وجود استقبال و درخواست‌های مکرر در نظر داریم بخش رسانه ها در سال آینده اضافه کنیم؛ هرچند ظرفیت و مسائل مالی ما محدود است.<br/><br/>حسن دهقان مسئول بخش فیلم دومین جشنواره اشکواره حسینی نیز با اشاره به 38 آثار رسیده در بخش فیلم و مستند کوتاه گفت: از این بین چند اثر به دلیل موضوعیت نداشتن حذف شدند و از 30 آثار ، 9 فیلم برگزیده شدند که در دو سانش در سینما اکسین آمل به روی پرده رفت.<br/><br/>وی با بیان اینکه فیلم ها از کیفیت بالایی برخوردار بودند، عنوان کرد:از نظر تعداد و مضمون از سال گذشته کیفیت بالایی در فیلم ها دیده می شد که در مستند بیشتر از داستانی بود، سال گذشته 14 اثر رسیده بود که امسال به دو برابر رسید و قطعا در سال بعد بیشتر خواهد شد.<br/><br/>مسئول بخش فیلم دومین جشنواره اشکواره حسینی تصریح کرد: با وجود ابعاد گسترده این جشنواره تا لحظه های پایانی در حال چانه زنی برای تامین بودجه هستیم ، که امیدواریم اتفاق خوبی بیافتد و مسئول ما به این باور برسند که در این بخش کمک مالی کنند.<br/><br/>وی ادامه داد: این جشنواره هم از نظر گستردگی بخش ها و هم از نظر ایده و خلاقیت کار بزرگی در کشور است که باید مورد حمایت قرار بگیرد.<br/><br/>دهقان خاطرنشان کرد: از استان های تهران، کهگیلویه و بویراحمد، قم  و از شهرهای بابلسر، قائم شهر، ساری، بهشهر و آمل آثار ارسال شد که برخی از آنان در جشنواره فجر شرکت کردند و صاحب عنوان هستند.<br/><br/>انتهای پیام/</p>
    </article>
  </body>
</html>