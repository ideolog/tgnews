<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/sport/miami-z-dragicem-do-druge-zmage-nad-atlanto-v-treh"/>
    <meta property="og:site_name" content="Primorske novice"/>
    <meta property="article:published_time" content="2019-11-01T10:35:54+00:00"/>
    <meta property="og:title" content="Miami z Dragićem do druge zmage nad Atlanto v treh dneh"/>
    <meta property="og:description" content="Košarkarji Miami Heat so v severnoameriški ligi NBA na gostovanju pri Atlanta Hawks zabeležili še drugo zmago nad tem moštvom v treh dneh. Tokrat je vročica slavila s 106:97, slovenski košarkar Goran Dragić pa je k zmagi s klopi prispeval štiri točke, skok in tri podaje. Prvenec v NBA pa je dočakal tudi Vlatko Čančar v dresu Denver Nuggets."/>
  </head>
  <body>
    <article>
      <h1>Miami z Dragićem do druge zmage nad Atlanto v treh dneh</h1>
      <address><time datetime="2019-11-01T10:35:54+00:00">01 Nov 2019, 10:35</time> by <a rel="author">STA</a></address>
      <p>
        <b>Košarkarji Miami Heat so v severnoameriški ligi NBA na gostovanju pri Atlanta Hawks zabeležili še drugo zmago nad tem moštvom v treh dneh. Tokrat je vročica slavila s 106:97, slovenski košarkar Goran Dragić pa je k zmagi s klopi prispeval štiri točke, skok in tri podaje. Prvenec v NBA pa je dočakal tudi Vlatko Čančar v dresu Denver Nuggets.</b>
      </p>
      <figure>
        <img src="https://static.primorske.si/foto/highres/gnweb/718060_218-goran.jpg"/>
        <figcaption>Goran Dragić Foto: Tamino Petelinsek/STA</figcaption>
      </figure>
      <p><b>ATLANTA</b> &gt; Na tekmi v Atlanti se je spet izkazal novinec vročice <b>Kendrick Nunn</b>, ki je z 28 točkami dosegel svoj strelski rekord kariere, skupno pa je na prvih petih tekmah v NBA dosegel 112 točk, kar je največ v zgodovini lige med vsemi igralci, ki jih niso izbrali na naboru NBA.</p>
      <p>“To je po svoje kar neverjetno,” je dejal Nunn, pred tem košarkar univerze v Michiganu, in dodal: “Vse, kar sem potreboval, je bila priložnost.”</p>
      <p><b>Tyler Herro</b>, še en novinec v dresu vročice, ki je dobila štiri od petih tekem, je k zmagi dodal 17 točk.</p>
      <p>Nunn in Herro sta izkoristila <b>Jimmyja Butlerja</b>, ki jima je podelil 11 žog, dosegel pa le pet točk, devet skokov, šest ukradenih žog in tri podaje.</p>
      <p>Prvi strelec Atlante je bil <b>Jabari Parker</b> s 23 točkami, <b>DeAndre Bembry</b> je zbral 18 točk, deset skokov in osem podaj.</p>
      <p>Naslednja tekma Miami čaka v noči na ponedeljek, ko bo v domači dvorani gostil Houston.</p>
      <p>Prvenec v ligi NBA je dočakal tudi <b>Vlatko Čančar</b>, ki pa mu je trener Denverja, ekipa je s 107:122 izgubila na gostovanju pri New Orleans Pelicans, namenil le dve minuti, tako da je njegova statistika ostala prazna.</p>
    </article>
  </body>
</html>