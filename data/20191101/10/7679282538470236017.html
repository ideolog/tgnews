<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-jharkhand-assembly-election-date-announced-19-districts-naxal-effected-2826835.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T10:55:26+00:00"/>
    <meta property="og:title" content="Jharkhand Assembly Election 2019: 5 चरणों में होंगे झारखंड विधानसभा चुनाव, जानें जरूरी बातें "/>
    <meta property="og:description" content="भारत निवार्चन आयोग की प्रेस कॉन्फ्रेंस में बताया कि झारखंड विधानसभा चुनाव 5 चरणों में होंगे। झारखंड में 81 सदस्यीय विधानसभा का कार्यकाल अगले साल 5 जनवरी को समाप्त हो रहा है।  चुनाव आयुक्त सुनील..."/>
  </head>
  <body>
    <article>
      <h1>Jharkhand Assembly Election 2019: 5 चरणों में होंगे झारखंड विधानसभा चुनाव, जानें जरूरी बातें </h1>
      <address><time datetime="2019-11-01T10:55:26+00:00">01 Nov 2019, 10:55</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत निवार्चन आयोग की प्रेस कॉन्फ्रेंस में बताया कि झारखंड विधानसभा चुनाव 5 चरणों में होंगे। झारखंड में 81 सदस्यीय विधानसभा का कार्यकाल अगले साल 5 जनवरी को समाप्त हो रहा है।  चुनाव आयुक्त सुनील अरोड़ा ने बताया कि झारखंड की 81 सीट में से नौ एससी, 28 एसटी सीटें हैं। उन्होंने बताया कि झारखंड में 3.29 करोड़ पूरी जनसंख्या है। इसमें 2.26 करोड़ वोटर हैं जिनमें 1.87 करोड़ पुरुष और 1.08 फीमेल वोटर हैं। उन्होंने कहा कि 100 प्रतिशत मतदाताओं के पास आईडी कार्ड है। इसमें से 19 जिले नक्सल प्रभावित  और 13 सर्वाधिक प्रभावित हैं। बाकी इलाके प्रभावित हैं। उन्होंने बताया कि 29464 पोलिंग स्टेशन होंगे और पोलिंग स्टेशन पर तमाम सुविधाएं मौजूद होंगी। उन्होंने बताया कि किसी भी उम्मीदवार ने नामांकन में काई कॉलम खाली छोड़ा तो उसका नामांकन खारिज हो जाएगा।</p>
      <p>पहले चरण के लिए चुनाव 30 नवंबर को होंगे जबकि काउंटिंग 23 दिसंबर को होगी। पहले चरण में 13 विधानसभा सीटों पर चुनाव होगा, दूसरे चरण में 20 विधानसभा सीटों पर चुनाव होगा। 11 नवंबर को नोटिफिकेशन जारी किया जाएगा और 18 नवंबर को नामांकन दाखिल करने की आखिरी तारीख है। वहीं स्क्रूटनी के लिए 19 नवंबर की तारीख रखी गई है और नामांकन वापस लेने की आखिरी तारीख 21 नवंबर है। </p>
      <p>तीसरे चरण का चुनाव 12 दिसंबर को होने हैं। नामांकन भरने की आखिरी तारीख 25 नवंबर है और नामांकन वापसी की आखिरी तारीख 28 नवंबर है। चौथा चरण में 5 विधानसभा सीटों पर होगी वोटिंग होनी है। इसके लिए नोटिफिकेशन 22 नवंबर को जारी होगा। नामांकन की आखिरी तारीख 29 नवंबर और नामांकन वापस लेने की आखिरी तारीख 02 दिसंबर है। चौथे चरण के लिए मतदान 16 दिसंबर को होने हैं। पांचवे फेज में 16 विधानसभा सीटों पर वोटिंग होगी। इसका नोटिफिकेशन 26 नवंबर को जारी होगा। वहीं पोलिंग 20 दिसंबर को होगी।</p>
      <p>बता दें कि वर्तमान में झारखंड में बीजेपी की सरकार है। साल 2014 में हुए विधानसभा चुनाव में बीजेपी राज्य में सबसे बड़ी पार्टी बनी थी। अभी हाल ही में महाराष्ट्र, हरियाणा में विधानसभा चुनाव आयोजित किए गए थे। 21 अक्टूबर को हुई दोनों राज्यों की वोटिंग के बाद 24 अक्टूबर नतीजों का ऐलान हुआ था। <br/> </p>
    </article>
  </body>
</html>