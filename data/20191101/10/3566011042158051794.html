<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543833.html/%D8%A8%D8%B1%D8%AE%D9%88%D8%B1%D8%AF-%D8%A8%D8%A7-%D8%AF%D8%A7%D9%86%D9%87-%D8%AF%D8%B1%D8%B4%D8%AA-%D9%87%D8%A7-%D8%A8%D8%A7%D8%B9%D8%AB-%D8%A7%DB%8C%D8%AC%D8%A7%D8%AF-%D8%A7%D9%86%DA%AF%DB%8C%D8%B2%D9%87-%D8%AF%D8%B1-%D9%85%D8%B1%D8%AF%D9%85-%D9%85%DB%8C-%D8%B4%D9%88%D8%AF--%D8%A8%D8%B3%DB%8C%D8%AC-%D8%AD%D9%82%D9%88%D9%82%D8%AF%D8%A7%D9%86%D8%A7%D9%86-%D8%B3%D8%A7%D8%B2%D9%85%D8%A7%D9%86%DB%8C-%DA%A9%D8%A7%D8%B1%D8%A2%D9%85%D8%AF%DB%8C-%D8%A8%D8%B1%D8%A7%DB%8C-%D8%AF%D9%81%D8%A7%D8%B9-%D8%A7%D8%B2-%D8%A7%D8%B1%D8%B2%D8%B4%D9%87%D8%A7%DB%8C-%D8%A7%D8%B3%D9%84%D8%A7%D9%85%DB%8C-%D9%88-%D8%B9%D8%AF%D8%A7%D9%84%D8%AA-%D8%B7%D9%84%D8%A8%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T10:19:00+00:00"/>
    <meta property="og:title" content="برخورد با دانه درشت ها باعث ایجاد انگیزه در مردم می شود/ بسیج حقوقدانان سازمانی کارآمدی برای دفاع از ارزشهای اسلامی و عدالت طلبی است"/>
    <meta property="og:description" content="مسئول سازمان بسیج حقوق دانان استان کرمان در جلسه خصوصی با ریاست قوه قضاییه ضمن تقدیر و تشکر از ریاست قوه قضائیه در برخورد قاطع و جدی با مفسدان اقتصادی به ویژه دانه درشتها گفت: این موضوع باعث خوشحالی و ایجاد انگیزه مضاعف درمیان آحاد مختلف مردم جامعه گردیده است."/>
  </head>
  <body>
    <article>
      <h1>برخورد با دانه درشت ها باعث ایجاد انگیزه در مردم می شود/ بسیج حقوقدانان سازمانی کارآمدی برای دفاع از ارزشهای اسلامی و عدالت طلبی است</h1>
      <h2>در دیدار مسئول سازمان بسیج حقوق دانان استان کرمان با رییس قوه قضاییه مطرح شد؛</h2>
      <address>
        <time datetime="2019-11-01T10:19:00+00:00">01 Nov 2019, 10:19</time>
      </address>
      <p>مسئول سازمان بسیج حقوق دانان استان کرمان در جلسه خصوصی با ریاست قوه قضاییه ضمن تقدیر و تشکر از ریاست قوه قضائیه در برخورد قاطع و جدی با مفسدان اقتصادی به ویژه دانه درشتها گفت: این موضوع باعث خوشحالی و ایجاد انگیزه مضاعف درمیان آحاد مختلف مردم جامعه گردیده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> به نقل از <a href="http://www.armanekerman.ir/">راه آرما</a>ن، امین مهدی پور مسئول سازمان بسیج حقوق دانان استان کرمان در جلسه خصوصی با ریاست قوه قضاییه ضمن تقدیر و تشکر از ریاست قوه قضائیه در برخورد قاطع و جدی با مفسدان اقتصادی به ویژه دانه درشتها گفت: این موضوع باعث خوشحالی و ایجاد انگیزه مضاعف درمیان آحاد مختلف مردم جامعه گردیده است.</p>
      <p>وی ادامه داد: ظرفیت نیروهای انقلابی، بسیجی ، متعهد و متخصص بسیج حقوق دانان استان کرمان آماده خدمت رسانی در عرصه های مورد نیاز در راستای رفع موانع و مسائل نظام حقوقی است که این راستا از هیچ کوششی دریغ نخواهد شد .</p>
      <p>مهدی پور عنوان کرد: اجرای موفق طرح هر مسجد یک حقوقدان از ابتکار این استان در سال٩٦ در جهت ارتقا سطح آگاهی حقوقی مردم وکاهش حجم پرونده ها بوده است.<br/><br/>مسئول سازمان بسیج حقوق دانان استان کرمان اظهار داشت: اجرای آزمایشی طرح کمیته صلح وسازش در مساجد که از ابتکارات رئیس کل دادگستری و ریاست هیات اندیشه ورز بسیج حقوقدانان است در مساجد با حضور امام جماعت ، فرمانده پایگاه و معتمدین محل با حضورتعدادی حقوقدان در چند مسجد مختلف شهرستان کرمان انجام میشود.</p>
      <p>در این جلسه آیت الله رئیسی سازمان بسیج حقوق دانان را سازمان کارآمدی برای دفاع از حقوق مردم، دفاع از ارزشهای اسلامی و حمایت از جریان حق خواهی و عدالت طلبی دانست و آن را یک مجموعه بسیجی با تفکر بسیجی و عمل بسیجی معرفی نمود.<br/>ایشان ظرفیت بسیج حقوقدانان را برای پیشبرد طرح«هر مسجد، یک حقوقدان»، بسیار مناسب دانست.</p>
      <p>در پایان رئیس قوه قضائیه سازمان بسیج حقوق دانان را مشاوران و مستشاران بسیار امینی برای قوه قضاییه و دستگاها و سازمانهایی دانست که دغدغه حقوقی دارند .</p>
      <p>انتهای پیام/</p>
      <p> </p>
    </article>
  </body>
</html>