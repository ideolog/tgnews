<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/187996/Binnensmokkelen-naar-gevangenis-nu-ook-strafbaar"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-01T10:21:21+00:00"/>
    <meta property="og:title" content="Binnensmokkelen naar gevangenis nu ook strafbaar"/>
    <meta property="og:description" content="Mensen die verboden spullen een gevangenis binnensmokkelen zijn voortaan strafbaar. Dan gaat het om bezoekers, leveranciers en personeel. De wet treedt vrijdag in werking."/>
  </head>
  <body>
    <article>
      <h1>Binnensmokkelen naar gevangenis nu ook strafbaar</h1>
      <address>
        <time datetime="2019-11-01T10:21:21+00:00">01 Nov 2019, 10:21</time>
      </address>
      <h4>Mensen die verboden spullen een gevangenis binnensmokkelen zijn voortaan strafbaar. Dan gaat het om bezoekers, leveranciers en personeel. De wet treedt vrijdag in werking.</h4>
      <p>Het gaat om spullen die op zichzelf legaal zijn, zoals minitelefoons en gereedschap, maar waarvan het bezit in de gevangenis of het huis van bewaring verboden is.</p>
      <p>Volgens het ministerie van Justitie en Veiligheid kunnen veroordeelden met binnengesmokkelde telefoons hun criminele activiteiten doorzetten.</p>
      <p>Op het binnensmokkelen komt een celstraf te staan van maximaal zes maanden. Ook wordt drie miljoen euro extra ge√Ønvesteerd om de invoer van smokkelwaar tegen te gaan.</p>
      <h3>Tennisballen over de muur</h3>
      <p>Twee jaar geleden werd bij de Stadsgevangenis in Hoogvliet al een stopverbod voor auto's in de straten rondom de gevangenis ingevoerd. Vaak werden daar spullen over de muur gegooid, bijvoorbeeld in tennisballen. Eerder oplossingen zoals een vangnet of een hek werden onderzocht.</p>
      <p>Het idee achter het stopverbod was dat er geen auto's meer in de straat zouden staan, zodat overtreders beter op beeld zouden staan bij cameratoezicht.</p>
      <related>
        <a href="http://www.rijnmond.nl/nieuws/151527/Stopverbod-als-middel-tegen-verboden-pakketjes-voor-Stadsgevangenis"/>
      </related>
    </article>
  </body>
</html>