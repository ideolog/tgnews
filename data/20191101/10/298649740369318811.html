<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/esteri/2019/11/01/nordcorea-ieri-testato-lanciarazzi-multiplo-di-grandi-dimensioni-pn_20191101_00014/"/>
    <meta property="og:site_name" content="Askanews"/>
    <meta property="article:published_time" content="2019-11-01T10:40:41+00:00"/>
    <meta property="og:title" content="Nordcorea: ieri testato lanciarazzi multiplo di grandi dimensioni"/>
    <meta property="og:description" content="Roma, 1 nov. (askanews) – La Corea del Nord ha affermato che i proiettili lanciati ieri verso il mar del Giappone sono parte di un nuovo test per l’utilizzo di lanciarazzi multipli di grandi dimensioni che ha avuto successo. Il test, secondo quanto ha scritto l’agenzia di stampa ufficiale del regime di Pyongyang KCNA, è […]"/>
  </head>
  <body>
    <article>
      <h1>Nordcorea: ieri testato lanciarazzi multiplo di grandi dimensioni</h1>
      <h2>Momento pessimo per i negoziati sulla denuclearizzazione</h2>
      <address>
        <time datetime="2019-11-01T10:40:41+00:00">01 Nov 2019, 10:40</time>
      </address>
      <figure>
        <img src="http://www.askanews.it/wp-content/uploads/2019/11/20191101_114028_97E093DC.jpg"/>
      </figure>
      <p>Roma, 1 nov. (askanews) – La Corea del Nord ha affermato che i proiettili lanciati ieri verso il mar del Giappone sono parte di un nuovo test per l’utilizzo di lanciarazzi multipli di grandi dimensioni che ha avuto successo.</p>
      <p>Il test, secondo quanto ha scritto l’agenzia di stampa ufficiale del regime di Pyongyang KCNA, è stato accolto dal leader Kim Jong Un come un successo.</p>
      <p>Non è la prima volta che la Corea del Nord testa quest’arma, che è stata già provata due volte durante l’estate scorsa.</p>
      <p>Il test viene in un momento di stallo dei negoziati per la denuclearizzazione. Colloqui che hanno avuto luogo a inizio ottobre in Svezia non hanno portato ad alcun risultato e non ci sono segnali di un eventuale nuovo incontro tra il presidente Usa Donald Trump e il numero uno nordcoreano entro la fine dell’anno.</p>
    </article>
  </body>
</html>