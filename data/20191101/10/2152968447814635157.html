<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/01/koi-sa-predimstvata-i-nedostatycite-na-biudjet-2020.428165"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T10:54:00+00:00"/>
    <meta property="og:title" content="Кои са предимствата и недостатъците на Бюджет 2020?"/>
    <meta property="og:description" content="Залага се на увеличено потребление, станахме ли по-богати? | Dnes.bg"/>
  </head>
  <body>
    <article>
      <h1>Кои са предимствата и недостатъците на Бюджет 2020?</h1>
      <h2>Залага се на увеличено потребление, станахме ли по-богати?</h2>
      <address><time datetime="2019-11-01T10:54:00+00:00">01 Nov 2019, 10:54</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Бюджетът на България за 2020 г. е реалистичен и като такъв той е съобразен с възможностите на държавата. Това мнение изрази Ивелин Желязков, директор "Тристранно сътрудничество" в АИКБ, в ефира на <a href="https://www.bloombergtv.bg/">Bloomber TV Bulgari</a>a.</p>
      <p>Сред предимствата на бюджета, които гостът посочи, са запазването на познатия данъчен модел, нарастването на правителствените разходи в ключови сектори, ръстът на инвестициите в работна сила, както и запазването на размера на максималния осигурителен доход.</p>
      <p>Според д-р Любослав Костов - икономист и главен асистент в Института за социални и синдикални изследвания към КНСБ, бюджетът на България за 2020 г. има много достойнства, но и не по-малко недостатъци.</p>
      <p>„Предвиденият икономически растеж е 3,3%, но интересното е, че се очаква да бъде вследствие от нарастващото вътрешно потребление. То обаче нараства тогава, когато доходите на населението се увеличават. В този смисъл са предвидени 984 млн. лв. като допълнителни разходи, които да отидат в персонал. Трябва да видим как тези пари ще бъдат разпределени“, коментира Костов.</p>
      <p>Целия разговор с експертите вижте в <a href="https://www.bloombergtv.bg/v-razvitie/2019-10-31/predimstvata-i-nedostatatsite-na-byudzhet-2020">Bloomber TV Bulgaria</a>.</p>
      <related>
        <h4>Още по темата</h4>
        <a href="https://www.dnes.bg/obshtestvo/2019/10/31/ot-aikb-ne-bili-protiv-skota-na-minimalnata-zaplata-no.428133"/>
        <a href="https://www.dnes.bg/obshtestvo/2019/10/31/biudjet-2020-nishto-novo-chakalniata-za-evrozonata-moje-da-go-promeni.428028"/>
      </related>
    </article>
  </body>
</html>