<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/1/653216/"/>
    <meta property="og:site_name" content="Економічна правда"/>
    <meta property="article:published_time" content="2019-11-01T10:55:00+00:00"/>
    <meta property="og:title" content="НБУ очікує скорочення транзиту газу втричі"/>
    <meta property="og:description" content="Обсяг транзиту природного газу через Україну може скоротитися з близько 90 мільярдів кубічних метрів в 2019 році до 50 мільярдів у 2020 році і до 30 мільярдів з 2021 року"/>
  </head>
  <body>
    <article>
      <h1>НБУ очікує скорочення транзиту газу втричі</h1>
      <address>
        <time datetime="2019-11-01T10:55:00+00:00">01 Nov 2019, 10:55</time>
      </address>
      <p>Обсяг транзиту природного газу через Україну може скоротитися з близько 90 мільярдів кубічних метрів в 2019 році до 50 мільярдів у 2020 році і до 30 мільярдів з 2021 року.</p>
      <p>Про це йдеться в базовому прогнозі Національного банку, передає <a href="https://interfax.com.ua/">"Інтерфакс-Україна"</a>.</p>
      <p>Прямі втрати економіки в порівнянні з обсягами транзиту на рівні 2019 становитимуть 0,6% ВВП в 2020 році і 0,9% ВВП в 2021 році і в подальшому.</p>
      <p>"Однак розглядаються й альтернативні сценарії, які передбачають як більш високі, так і більш низькі обсяги транзиту", - наголошується в документі.</p>
      <p>Нацбанк нагадав, що щорічні надходження України від транзиту становлять близько 3 млрд доларів.</p>
      <p>"Його припинення призведе не тільки до прямих втрат валютних надходжень, а й створить ризики для діяльності суміжних секторів економіки і забезпечення власних потреб України газом в цілому", - зазначає НБУ, вказуючи, що наразі переговори про новий контракт по транзиту російського газу тривають , і визначеності в цьому питанні немає.</p>
      <p>
        <b>
          <i>Нагадуємо: </i>
        </b>
      </p>
      <p>
        <i>Перед цим в Брюсселі відбулися тристоронні газові переговори між Україною, Росією та ЄС про новий довгостроковий контракт на транзит російського газу через Україну, після яких віцепрезидент Єврокомісії Марош Шефчович висловив розчарування.</i>
      </p>
      <p>
        <i>Шефчович зазначив, що <a href="https://www.eurointegration.com.ua/news/2019/10/28/7102377/">не вдалося домовитись</a> щодо тривалості контракту, обсягів та тарифів.</i>
      </p>
      <p>
        <i>За його словами, параметри, які він представив, були прийнятні для українських партнерів, але росіяни на них не погоджувалися.</i>
      </p>
      <p>
        <i>Українська сторона і ЄК пропонують Росії транспортувати по 60 млрд кубометрів газу щороку упродовж 10 років.</i>
      </p>
      <p>
        <i>Росія наполягає на продовженні терміну дії існуючого угоди на рік з прокачуванням 10-15 млрд куб. метрів. Термін дії поточного контракту закінчується 31 грудня.</i>
      </p>
    </article>
  </body>
</html>