<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/whatsappin-android-surumune-parmak-izi-guvenligi_84849.html"/>
    <meta property="og:site_name" content="CHIP Online"/>
    <meta property="article:published_time" content="2019-11-01T10:00:00+00:00"/>
    <meta property="og:title" content="WhatsApp'ın Android Sürümüne Parmak İzi Güvenliği"/>
    <meta property="og:description" content="WhatApp'ın Android sürümü, iOS sürümünden aylar sonra beklenen önemli özelliğe kavuştu!"/>
  </head>
  <body>
    <article>
      <h1>WhatsApp'ın Android Sürümüne Parmak İzi Güvenliği</h1>
      <h2>WhatApp'ın Android sürümü, iOS sürümünden aylar sonra beklenen önemli özelliğe kavuştu!</h2>
      <address><time datetime="2019-11-01T10:00:00+00:00">01 Nov 2019, 10:00</time> by <a rel="author">CHIP Online</a></address>
      <p>WhatsApp, bir süredir beta olarak test ettiği <b>parmak izi</b> işlevini tüm Android kullanıcılarına açmaya başladı. iPhone'dan yaklaşık 8 ay sonra Android'e gelen işlev, biyometrik güvenlik işlevlerini Android kullanıcılarına sunuyor.</p>
      <p>"Parmak izi kilidi" işlevi, WhatsApp'ın Android'deki 2.1.222 sürümüyle birlikte geliyor ve iOS'taki WhatApp'a benzer bir güvenlik yeteneği sunuyor. iPhone kullanıcıları, WhatsApp için <b>Touch ID</b> ve <b>Face ID</b> desteğinden faydalanabiliyordu. Android'e gelen destek ise yalnızca parmak iziyle oturum açmaya izin veriyor. Firma, yüz ile kilit açma işlevinin gelecekte Android'e gelip gelmeyeceğine dair bir ipucu vermedi.</p>
      <p>İşlevi etkin hale getirdiğinizde telefonunuzu eline geçiren başkaları, WhatsApp'ı açıp kolayca mesajlarınıza bakamıyor. Bunun için kayıtlı parmağınızı taraması gerekiyor ancak gelen WhatsApp aramalarına parmağınızı taratmadan cevap verebiliyorsunuz.</p>
      <p>Parmak izini etkinleştirmek için <b>Ayarlar &gt; Hesap &gt; Gizlilik &gt; Parmak izi kilidi</b> yolunu izleyin ve <b>Parmak izi ile kilidi aç</b> ayarını etkin hale getirip, parmak izinizi doğrulayın. WhatsApp'ın ne kadar süre sonra parmak izini etkin hale getireceğini de belirleyebiliyorsunuz (hemen, bir dakika sonra veya 30 dakika sonra).</p>
    </article>
  </body>
</html>