<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/sicak-dus-kilo-verdirir-mi-haber-fotograf-2216262"/>
    <meta property="og:site_name" content="Posta"/>
    <meta property="article:published_time" content="2019-11-01T10:30:20+00:00"/>
    <meta property="og:title" content="Sıcak duş kilo verdirir mi?"/>
    <meta property="og:description" content="Sıcak su ile yapılacak uzun ve rahatlatıcı bir banyo, kalori yakmanıza yardımcı olabilir. Araştırmaya göre sıcak suda vakit geçirmenin faydası, 30 dakikalık bir yürüyüşün olumlu etkileriyle karşılaştırılabiliyor. Sıcak duş sadece kalori yakmayı hızlandırmakla kalmıyor, kan şekerini de yükseltiyor. Keşke hayattaki her şey bu kadar kolay olsaydı!"/>
  </head>
  <body>
    <article>
      <h1>Sıcak duş kilo verdirir mi?</h1>
      <address>
        <time datetime="2019-11-01T10:30:20+00:00">01 Nov 2019, 10:30</time>
      </address>
      <h4><a href="https://www.posta.com.tr/haberler/sicak-su">Sıcak su</a> ile yapılacak uzun ve rahatlatıcı bir banyo, kalori yakmanıza yardımcı olabilir. Araştırmaya göre sıcak suda vakit geçirmenin faydası, 30 dakikalık bir yürüyüşün olumlu etkileriyle karşılaştırılabiliyor. Sıcak duş sadece kalori yakmayı hızlandırmakla kalmıyor, kan şekerini de yükseltiyor. Keşke hayattaki her şey bu kadar kolay olsaydı!</h4>
      <figure>
        <img src="https://i.pstimaj.com/img/78/700x0/5dbc08d3ae298b2bc8220b9a"/>
      </figure>
      <h4>Peki, bu yöntem nasıl işe yarar?</h4>
      <p>Posta.com.tr</p>
      <p>İngiltere’nin Loughborough Üniversitesi'ndeki bir egzersiz fizyoloğu tarafından yapılan araştırma, 40 derecelik su ile bir saat banyo yapan erkeklerin yaklaşık 140 kalori yaktıklarını gösterdi.</p>
      <p>Ayrıca, araştırma sonucu sıcak banyonun, en yüksek kan şekeri seviyelerini dahi egzersizden daha verimli bir şekilde azalttığını gözler önüne serdi.</p>
      <p>Bu da özellikle diyabet hastaları için faydalı.</p>
      <p>Buradaki anahtar kelimeler; zaman ve sıcaklık.</p>
      <p>En az bir saat boyunca banyo yapmanız gerekeceği için öncelikle programınızda biraz boş zaman ayırmalısınız.</p>
      <p>Ayrıca, su sıcaklığı 40 derecede sabit kalmalı.</p>
      <p>Ilık bir banyodan aynı sonuçları elde edemezsiniz.</p>
      <figure>
        <img src="https://i.pstimaj.com/img/78/700x0/5dbc08d266a97cde4bde2d9d"/>
      </figure>
      <p>Deney sadece erkekler üzerinde yapıldı, bu yüzden kadınlar bu yönteme farklı tepki verebilir ve erkekler kadar kalori yakamayabilirler.</p>
      <p>Sonuçlar, kişinin ağırlığına ve vücut tipine bağlı olarak değiştiği için şu an kadınlarda bunu tahmin etmek zor.</p>
      <h3>Neden bu kadar etkili?</h3>
      <p>Bilim adamları bu tekniğin işe yaradığına inanıyor çünkü vücudumuz, vücut ısısı yükseldiğinde <b>“ısı şoku proteinleri” </b>olarak nitelendirilen proteinlerden üretiyor.</p>
      <p>Isı şoku proteinleri strese cevap olarak salınırlar, böylece kan şekeri seviyelerinin düzenlenmesine katkıda bulunurlar ve sağlıklı bir kiloyu yönetmekte yardımcı olabilirler.</p>
      <figure>
        <img src="https://i.pstimaj.com/img/78/700x0/5dbc08d266a97cdeb0123232"/>
      </figure>
      <h4>Sadece sıcak su ile banyo yapmak egzersiz sayılmaz</h4>
      <p>Maalesef, sıcak bir banyo egzersizin yerini tutmuyor veya egzersiz yapmak kadar etkili olmuyor.</p>
      <p>Örneğin, aynı süre boyunca bisiklete binerek yaklaşık 630 kalori yakabilirsiniz.</p>
      <p>Spor yapmak; inme, yüksek tansiyon ve psikolojik bozukluklar gibi birçok ciddi hastalığın önlenmesi dahil olmak üzere sağlığınıza başka faydalar da sağlar.</p>
      <figure>
        <img src="https://i.pstimaj.com/img/78/700x0/5dbc08d866a97cdeaf89f975"/>
      </figure>
      <p>1 saatlik sıcak banyo, uygun şekilde egzersiz yapamadığınızda ve kan şekeri seviyelerini kontrol etmesi gereken kişiler için ancak tamamlayıcı bir aktivite olabilir.</p>
      <p>Dengeli bir diyet ve düzenli egzersiz, sağlıklı bir yaşam için önemli.</p>
      <figure>
        <img src="https://i.pstimaj.com/img/78/700x0/5dbc08d866a97cde4aa61709"/>
      </figure>
      <p>Ancak fiziksel olarak rahatlamamızı sağlayan yeni yollar keşfetmek de her zaman yararlı.</p>
      <p>Kolay, sorunsuz ve rahatlatıcı bir aktivite söz konusuysa, bu kesinlikle sıcak suyun içinde vakit geçirmek!</p>
    </article>
  </body>
</html>