<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-na-odeshhyni-hlopets-zirvav-derzhavnyj-prapor-i-vyter-ob-nogo-nogy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T10:21:06+00:00"/>
    <meta property="og:title" content="На Одещині хлопець зірвав державний прапор і витер об нього ноги"/>
    <meta property="og:description" content="В Одеській області невідомий чоловік поблизу будинку культури зірвав український прапор і витер об нього ноги."/>
  </head>
  <body>
    <article>
      <h1>На Одещині хлопець зірвав державний прапор і витер об нього ноги</h1>
      <address>
        <time datetime="2019-11-01T10:21:06+00:00">01 Nov 2019, 10:21</time>
      </address>
      <p>В Одеській області невідомий чоловік поблизу будинку культури зірвав український прапор і витер об нього ноги.</p>
      <p>У селі Іллінка Біляївського району невідомий хлопець зірвав зі стовпа біля будинку культури прапор України і витер об нього ноги. Сільський голова повідомив про це в поліцію.</p>
      <p>Співробітники поліції за кілька годин встановили, що над прапором поглумився 23-річний місцевий житель.</p>
      <p>У розмові з правоохоронцями зловмисник спробував виправдати свої дії тим, що перед цим добряче випив у компанії товаришів.</p>
      <p><b>Читайте:</b> <a href="https://fakty.com.ua/ua/ukraine/20190824-u-aneksovanomu-krymu-v-mistah-zamajorily-ukrayinski-prapory/">У анексованому Криму в містах замайоріли українські прапори</a></p>
      <p>Відкрито кримінальне провадження за ч. 1 ст. 338 через наругу над державними символами.</p>
      <p>Правопорушникові загрожує покарання у вигляді штрафу до 850 грн або арешт на строк до шести місяців або <b>позбавлення волі на строк до трьох років.</b></p>
      <figure>
        <iframe src="https://www.youtube.com/embed/k2r00TmNF8Y" width="560" height="315" data-service="Youtube" scrolling="no"/>
      </figure>
      <p>Нагадаємо, в одному з готелів Іспанії адміністрація обурила українських туристів вивішеним у ресторані прапором РФ, висміюваннями та <a href="https://fakty.com.ua/ua/ukraine/20190805-vyvisyly-prapor-rf-ta-smiyalysya-v-oblychchya-gotel-v-ispaniyi-oburyv-turystiv-z-ukrayiny/">підтримкою російської агресії в Україні</a>.</p>
    </article>
  </body>
</html>