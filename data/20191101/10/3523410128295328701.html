<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637307/%D8%A8%D9%87%D8%B1%D9%87%E2%80%8C%D8%A8%D8%B1%D8%AF%D8%A7%D8%B1%DB%8C-%D9%85%D8%AA%D8%B1%D9%88-%D9%87%D8%B4%D8%AA%DA%AF%D8%B1%D8%AF-%D8%A8%D8%A7%D8%AD%D8%B6%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%AF%D8%B1-%D8%B1%D9%88%D8%B2-%D9%88%D9%84%D8%A7%D8%AF%D8%AA-%D8%B1%D8%B3%D9%88%D9%84-%D8%A7%DA%A9%D8%B1%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T10:21:00+00:00"/>
    <meta property="og:title" content="بهره‌برداری مترو هشتگرد باحضور روحانی در روز ولادت رسول اکرم"/>
    <meta property="og:description" content="نایب رئیس هیئت مدیره شرکت عمران هشتگرد از برنامه ریزی برای بهره‌برداری مترو این شهر با حضور رئیس‌جمهوری همزمان با ولادت رسول اکرم (ص) خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/637307/%D8%A8%D9%87%D8%B1%D9%87%E2%80%8C%D8%A8%D8%B1%D8%AF%D8%A7%D8%B1%DB%8C-%D9%85%D8%AA%D8%B1%D9%88-%D9%87%D8%B4%D8%AA%DA%AF%D8%B1%D8%AF-%D8%A8%D8%A7%D8%AD%D8%B6%D9%88%D8%B1-%D8%B1%D9%88%D8%AD%D8%A7%D9%86%DB%8C-%D8%AF%D8%B1-%D8%B1%D9%88%D8%B2-%D9%88%D9%84%D8%A7%D8%AF%D8%AA-%D8%B1%D8%B3%D9%88%D9%84-%D8%A7%DA%A9%D8%B1%D9%85">بهره‌برداری مترو هشتگرد باحضور روحانی در روز ولادت رسول اکرم</a>
      </h1>
      <h2>نایب رئیس هیئت مدیره شرکت عمران هشتگرد از برنامه ریزی برای بهره‌برداری مترو این شهر با حضور رئیس‌جمهوری همزمان با ولادت رسول اکرم (ص) خبر داد.</h2>
      <address><time datetime="2019-11-01T10:21:00+00:00">01 Nov 2019, 10:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محمدعلی حاجی زاده با اشاره به بازدید فرمانده کل سپاه پاسداران انقلاب اسلامی از پروژه <b>مترو هشتگرد،</b> اظهار کرد: این طرح در مرحله تستهای سرد قرار دارد و در این رابطه مذاکرات با شرکت بهره‌بردار انجام شده است.</p>
      <p> وی با بیان این‌که تست سرد ضلع شمالی مترو انجام شده و قطارها روی ریل فرستاده می‌شود تا ایرادات احتمالی برطرف شود، افزود:‌ به زودی تست ضلع جنوبی نیز انجام خواهد شد.</p>
      <p> وی از نصب برخی تجهیزات داخل ایستگاه مترو هشتگرد از جمله 2 دستگاه آسانسور خبر و ادامه داد: علاوه بر این موتور و بدنه 6 دستگاه دیگر آسانسور وارد محوطه مترو  شده و کارهای مربوطه به آن در حال انجام است.</p>
      <p>نایب رئیس هیئت مدیره شرکت عمران هشتگرد با اشاره به نصب پله برقی در ایستگاه مترو هشتگرد، گفت:‌ اخیرا تجهیزات مربوط به 2 پله برقی دیگر نیز از گمرک ترخیص شده و در حال حمل به سمت هشتگرد است و تا 2 روز آینده به اینجا می‌رسد.</p>
      <p>حاجی‌زاده از بهره‌برداری کامل مترو هشتگرد طی ماه جاری خبر داد و افزود:‌ بر اساس برنامه‌ریزی صورت گرفته قرار است با حضور <b>ریاست‌جمهوری</b> در روز <b>ولادت حضرت رسول اکرم</b> (ص) این پروژه به بهره‌برداری برسد.<br/><br/>وی در پاسخ به این پرسش که با توجه عدم خرید تجهیزات مربوط به سیگنالینگ، آیا مشکلی برای بهره‌برداری از این پروژه به وجود نمی‌آید، اظهار کرد: هم‌اکنون خطوط 6 و 7 مترو تهران با استفاده از سیستم رادیویی خدمات‌رسانی را انجام می‌دهند و با همین سیستم نیز مترو هشتگرد به بهره‌برداری می‌رسد و هیچ مشکلی در این زمینه نخواهیم داشت.</p>
      <p>وی با یادآوری این‌که برای قرارداد سیگنالینگ مترو هشتگرد فراخوان داده‌ایم، تصریح کرد:‌ در این قرارداد از حداکثر توان داخلی استفاده خواهیم کرد.</p>
      <p>انتهای پیام/</p>
    </article>
  </body>
</html>