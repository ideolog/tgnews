<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543831.html/%D8%AC%D9%88%D8%A7%D8%A8%DB%8C%D9%87-%D8%A7%D8%AF%D8%A7%D8%B1%D9%87-%DA%A9%D9%84-%D8%B1%D8%A7%D9%87%D8%AF%D8%A7%D8%B1%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AF%D8%B1-%D9%85%D9%88%D8%B1%D8%AF-%D8%A7%D8%AF%D8%B9%D8%A7%DB%8C-%D9%85%D8%AF%DB%8C%D8%B1%D8%A7%D9%86-%DA%A9%D8%A7%D8%B1%D8%AE%D8%A7%D9%86%D9%87-%DA%A9%D8%A7%D8%B4%DB%8C-%DA%A9%D8%A7%DA%98%D9%87"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T10:11:00+00:00"/>
    <meta property="og:title" content="جوابیه اداره کل راهداری کرمانشاه در مورد ادعای مدیران کارخانه کاشی کاژه"/>
    <meta property="og:description" content="اداره کل راهداری و حمل و نقل جاده‌ای استان کرمانشاه در خصوص ادعای مدیران کارخانه کاشی کاژه اسلام آباد غرب در مورد کارشکنی این اداره کل و سنگ اندازی در مقابل تولید جوابیه ای صادر کرد."/>
  </head>
  <body>
    <article>
      <h1>جوابیه اداره کل راهداری کرمانشاه در مورد ادعای مدیران کارخانه کاشی کاژه</h1>
      <h2>در واکنش به یک گزارش مطرح شد؛</h2>
      <address>
        <time datetime="2019-11-01T10:11:00+00:00">01 Nov 2019, 10:11</time>
      </address>
      <p>اداره کل راهداری و حمل و نقل جاده‌ای استان کرمانشاه در خصوص ادعای مدیران کارخانه کاشی کاژه اسلام آباد غرب در مورد کارشکنی این اداره کل و سنگ اندازی در مقابل تولید جوابیه ای صادر کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a> ؛ به نقل از  <a href="http://www.mersadnews.ir/news/386345/%D8%AC%D9%88%D8%A7%D8%A8%DB%8C%D9%87-%D8%A7%D8%AF%D8%A7%D8%B1%D9%87-%DA%A9%D9%84-%D8%B1%D8%A7%D9%87%D8%AF%D8%A7%D8%B1%DB%8C-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AF%D8%B1-%D9%85%D9%88%D8%B1%D8%AF-%D8%A7%D8%AF%D8%B9%D8%A7%DB%8C-%D9%85%D8%AF%DB%8C%D8%B1%D8%A7%D9%86-%DA%A9%D8%A7%D8%B1%D8%AE%D8%A7%D9%86%D9%87-%DA%A9%D8%A7%D8%B4%DB%8C-%DA%A9%D8%A7%DA%98%D9%87">شبکه اطلاع رسانی مرصاد</a>، اداره کل راهداری و حمل و نقل جاده‌ای استان کرمانشاه در خصوص ادعای مدیران کارخانه کاشی کاژه اسلام آباد غرب جوابیه ای را منتشر کرد.</p>
      <p>در این جوابیه آمده است: باتوجه به اخبار منتشره درکانال های خبری کرمانشاه مبنی بر عدم همکاری اداره کل راهداری وحمل ونقل جاده ای استان کرمانشاه در زمینه حمل محمولات کارخانه کاشی کاژه به مرزهای کشور به اطلاع می‌رساند: این اداره کل با برنامه ریزی مستمر و همکاری با اصناف وتولیدکنندگان، همواره جهت حمل محمولات آنها مصلحت را درنظرگرفته است.</p>
      <p>برای کارخانه کاشی کاژه نیز طی جلسه ای به شماره نامه 33210/71 مورخ 98/06/17 دعوت نامه ای ارسال شده که موضوع این جلسه بررسی و برنامه ریزی برای حمل محصولات این کارخانه بوده است.</p>
      <p>عدم حضور کارخانه مذکور وهمچنین بارنامه های صادره از شرکت های حمل ونقل شهرستان اسلام آباد غرب و عدم درخواست کامیون بیشتر از سوی شرکت تولیدی، بیانگر رفع مشکل حمل و بازگشت به روال عادی در تامین کامیون مورد نیاز روزانه است.</p>
      <p>در پایان صورتجلسه ای تنظیم شده که در صورت درخواست تشکیل جلسه ، از طرف کارخانه کاشی کاژه جلسه رسیدگی مجددا" برگزار خواهد شد ولی تا کنون درخواستی ارسال نشده و مدارک ومستندات آن از جمله دعوت نامه ،لیست حاضرین درجلسه وصورتجلسه موجود است.</p>
      <p>یادآور می شود نظرات کارشناسی و تاکیدات این اداره کل به کارخانه کاشی کاژه اعلام شده است، که  تاکنون هیچ گونه جوابی دریافت نشده و کارخانه مربوطه صرفا تقاضا دارد که با یک شرکت حمل ونقل کالا که در یکی ازشهرستانهای استان ایت بصورت غیرقانونی فعالیت کند که مورد تایید اداره کل راهداری و حمل ونقل جاده ای استان و انجمن های صنفی نیست.</p>
      <p>در صورتی که شهرستان اسلام آبادغرب دارای شرکت های متعدد حمل و نقل کالا است و مطابق قوانین و مقررات حمل و نقل کارخانه کاشی کاژه باید درمحدوده  شرکت های اسلام آباد غرب کار کند که حق این شرکت ها ضایع نشود.</p>
      <p> شایسته است مدیر کارخانه کاشی کاژه به قانون احترام بگذارد و از تکرار وانتشار این چنین مطالبی کذب در کانال وسایت های خبری خودداری کند در غیر این صورت اسنادی در خصوص زد و بند با یکی از شرکتهای حمل ونقلی منتشر خواهد کرد.</p>
      <p> </p>
      <p>انتهای پیام/</p>
    </article>
  </body>
</html>