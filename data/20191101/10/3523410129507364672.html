<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637301/%D8%A7%D8%B3%D8%AA%D9%82%D8%A8%D8%A7%D9%84-%DA%A9%D8%B4%D9%88%D8%B1%D9%87%D8%A7-%D8%A7%D8%B2-%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%DA%A9%D9%85%DB%8C%D8%AA%D9%87-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T10:22:00+00:00"/>
    <meta property="og:title" content="استقبال کشورها از آغاز به کار کمیته قانون اساسی سوریه"/>
    <meta property="og:description" content="وزرای خارجه آمریکا انگلیس آلمان عربستان مصر و اردن امروز جمعه از آغاز به کار کمیته قانون اساسی سوریه در ژنو استقبال کردند."/>
  </head>
  <body>
    <article>
      <h1>
        <a href="https://www.bultannews.com/fa/news/637301/%D8%A7%D8%B3%D8%AA%D9%82%D8%A8%D8%A7%D9%84-%DA%A9%D8%B4%D9%88%D8%B1%D9%87%D8%A7-%D8%A7%D8%B2-%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%DA%A9%D9%85%DB%8C%D8%AA%D9%87-%D9%82%D8%A7%D9%86%D9%88%D9%86-%D8%A7%D8%B3%D8%A7%D8%B3%DB%8C-%D8%B3%D9%88%D8%B1%DB%8C%D9%87">استقبال کشورها از آغاز به کار کمیته قانون اساسی سوریه</a>
      </h1>
      <h2>وزرای خارجه آمریکا انگلیس آلمان عربستان مصر و اردن امروز جمعه از آغاز به کار کمیته قانون اساسی سوریه در ژنو استقبال کردند.</h2>
      <address><time datetime="2019-11-01T10:22:00+00:00">01 Nov 2019, 10:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزرای خارجه این شش کشور در بیانیه مشترکی حمایت خود را از فعالیت این کمیته اعلام کردند و عملکرد آنتونیو گوترش، دبیرکل سازمان ملل و گی‌یر پدرسن، فرستاده ویژه وی در امور <b>سوریه</b> را به دلیل طرح این ابتکار عمل ستودند.</p>
      <p>در این بیانیه آمده است: انتظاری از مدت‌ها قبل برای این مرحله مثبت وجود داشت، در این مرحله باید اقدامات و تعهدات مستحکمی صورت بگیرد تا این مرحله موفقیت آمیز باشد.</p>
      <p>این وزراء همچنین تاکید کردند: ما از تلاش‌ها برای ایجاد یک فضای امن و بی طرفانه حمایت می‌کنیم که اجازه برگزاری <b>انتخابات آزاد</b> تحت نظارت سازمان ملل در سوریه را بدهد.</p>
      <p>این وزراء بر ضرورت اجرای واقعی و فوری آتش‌بس در تمامی اراضی سوریه تاکید و اعلام کردند که هیچ راه حل نظامی در سوریه وجود ندارد و تنها راه حل همان <b>راهکار سیاسی</b> است.</p>
    </article>
  </body>
</html>