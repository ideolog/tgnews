<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/market/retsina-me-thea/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T10:07:04+00:00"/>
    <meta property="og:title" content="Ρετσίνα με θέα"/>
    <meta property="og:description" content="Το επόμενο επιχειρηματικό βήμα της εταιρείας ΚΕΧΡΗΣ είναι γεγονός"/>
  </head>
  <body>
    <article>
      <h1>Ρετσίνα με θέα</h1>
      <h2>Το επόμενο επιχειρηματικό βήμα της εταιρείας ΚΕΧΡΗΣ είναι γεγονός</h2>
      <address><time datetime="2019-11-01T10:07:04+00:00">01 Nov 2019, 10:07</time> by <a rel="author">ΤοΒΗΜΑ Team</a></address>
      <p>Aν και σύμφωνα με το ημερολόγιο είχαμε ήδη μπει στο φθινόπωρο, ο καιρός στο ξεχωριστό after work cocktail πάρτι είχε τη γλυκιά αίσθηση του καλοκαιριού.</p>
      <p>Στη φιλόξενη ταράτσα του κτιρίου της οδού Αδριανουπόλεως στην Καλαμαριά, συγκεντρώθηκαν διοίκηση και στελέχη του οινοποιείου ΚΕΧΡΗΣ για να γιορτάσουν μαζί με φίλους και συνεργάτες το επόμενο επιχειρηματικό βήμα της εταιρείας, την ίδρυση των νέων γραφείων της στη Θεσσαλονίκη.</p>
      <p>Με φόντο μια σπάνια θέα της πόλης, σε σημείο όπου το βλέμμα μπορούσε να ατενίσει την όμορφη Θεσσαλονίκη από άκρη σε άκρη, οι καλεσμένοι του οινοποιείου ΚΕΧΡΗΣ απόλαυσαν δύο ξεχωριστά cocktails με βάση φυσικά τις ρετσίνες ΑΦΡΟΣ και ΡΟΖΑ.</p>
      <figure>
        <img src="https://www.tovima.gr/wp-content/uploads/2019/10/25/010kech-1024x683.jpg"/>
      </figure>
      <p>
        <b>Η απόλυτα αρμονία της ρετσίνας ΑΦΡΟΣ</b>
      </p>
      <p>Με διακριτικό αφρισμό, που επιβεβαιώνει το όνομά του, και πλούσιο σώμα, ο ΑΦΡΟΣ γέμισε τα ποτήρια των καλεσμένων μαζί με τα υπόλοιπα απαραίτητα συστατικά του cocktail.</p>
      <p>Αρώματα μαστίχας, μοσχολέμονου, θυμαριού και πεύκου κατέκλυσαν τη ζεστή ατμόσφαιρα του after work cocktail πάρτι.</p>
      <p>
        <b>Η ΡΟΖΑ πληθωρική και απολαυστική</b>
      </p>
      <p>Το δεύτερο cocktail, βασισμένο στην πληθωρική και μοναδικά απολαυστική ΡΟΖΑ, έδωσε αρώματα από κόκκινα φρούτα, αλλά και δροσερές νότες μαστίχας και βοτάνων στην όμορφη βραδιά.</p>
      <p>Τα ποτήρια γέμισαν και οι ευχές φίλων και συνεργατών για το νέο επιχειρηματικό βήμα της εταιρείας διαδέχονταν η μία την άλλη, όλο και πιο θερμές.</p>
      <p>Ευχές για καινοτόμες δράσεις, για μία πορεία γεμάτη νέες ποιοτικές εκφράσεις του αγαπημένου παραδοσιακού ελληνικού οίνου. Δράσεις σαν και εκείνες που μας έχει συνηθίσει το οινοποιείο ΚΕΧΡΗΣ τα τελευταία χρόνια.</p>
      <p>Άλλωστε, είναι οι άνθρωποι του οινοποιείου ΚΕΧΡΗΣ που μας υπενθύμισαν τα τελευταία χρόνια ότι η ρετσίνα είναι ένα ελληνικό παραδοσιακό προϊόν, που όμως μπορεί να επαναπροσδιοριστεί και να έχει μια πρωταγωνιστική θέση στο τραπέζι μας.</p>
      <p>Η ρετσίνα του οινοποιείου ΚΕΧΡΗΣ άλλωστε είναι αυτή που έχει κατακτήσει βραβεύσεις και την απολαμβάνουν ανά την υφήλιο.</p>
      <figure>
        <img src="https://www.tovima.gr/wp-content/uploads/2019/10/25/090kech-1024x683.jpg"/>
      </figure>
    </article>
  </body>
</html>