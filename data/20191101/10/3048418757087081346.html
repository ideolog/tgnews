<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/onderwijsland-nederland-40-scholen-heeft-inmiddels-personeelstekort/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T10:18:00+00:00"/>
    <meta property="og:title" content="Onderwijsland Nederland: 40% scholen heeft inmiddels personeelstekort"/>
    <meta property="og:description" content="'En dan moet griepgolf nog komen'"/>
  </head>
  <body>
    <article>
      <h1>Onderwijsland Nederland: 40% scholen heeft inmiddels personeelstekort</h1>
      <h2>'En dan moet griepgolf nog komen'</h2>
      <address><time datetime="2019-11-01T10:18:00+00:00">01 Nov 2019, 10:18</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Bij de start van het schooljaar kampten vier op de tien scholen voor basis- en voortgezet onderwijs met personeelstekorten. In het speciaal onderwijs hadden zelfs twee op de drie scholen gebrek aan vast personeel of vervangers, meldt de Algemene Onderwijsbond (AOb) na een eind september gehouden peiling onder 6200 leden. “En dan moet de eerste griepgolf nog komen”, zeggen veel deelnemers aan de peiling.</p>
      <p>In de eerste weken van het nieuwe schooljaar heeft 17 procent van de basisscholen leerlingen naar huis gestuurd, in het speciaal onderwijs was dat 30 procent. Hoe groot het personeelstekort voorgaande jaren aan het begin van het schooljaar was, kan een woordvoerder van de AOb niet direct zeggen. “Maar op basis van de geluiden is wel duidelijk dat de tekorten oplopen.”</p>
      <p>Veel scholen zouden ook assistenten of stagiairs noodgedwongen en zonder verdere ondersteuning voor de klas zetten. Ook rapporteren de geënquêteerden vollere klassen, het samenvoegen van groepen, uitval van lessen en het schrappen van vakken. Personeel dat er nog wel is, pakt vaak meer taken op dan in hun baan past.</p>
      <p>Een oplossing als leerlingen pas met vijf jaar naar school laten gaan, krijgt in het basisonderwijs weinig steun. Ook tegen het idee van een vierdaagse schoolweek wordt niet erg positief aangekeken. Het voortgezet onderwijs ziet ondertussen niets in videolessen op afstand of het schrappen van vakken. Over het stimuleren van fulltime werken zijn ongeveer evenveel ondervraagden negatief als positief. Datzelfde geldt voor een zogenoemde Randstad-bonus. De enige maatregel waar een meerderheid voor is, is een landelijke imagocampagne voor het beroep leraar, aldus de AOb.</p>
      <p>Intussen keren ook steeds meer leerkrachten uit het primair onderwijs <a href="https://tpo.nl/2019/11/01/leraren-trekken-massaal-weg-uit-grote-steden-leraren-hebben-tenminste-wel-verstand/">met name de vier grote steden de rug toe</a>. De gaten die zij achterlaten door hun vertrek naar een andere regio zijn steeds moeilijker te vullen, zegt het Arbeidsmarktplatform PO. In 2017 verlieten 818 onderwijskrachten genoemde steden en kwamen er 448 voor terug. In 2013 ging het nog om 128 vertrekkende leraren, voor wie er maar liefst 141 terugkwamen. Er zijn overigens ook regio’s waar zich meer onderwijzenden vestigen dan er vertrekken, zoals Midden-Gelderland.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>