<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/01/tengerbe-zuhant-egy-mentohelikopter-del-koreanal"/>
    <meta property="og:site_name" content="infostart"/>
    <meta property="article:published_time" content="2019-11-01T10:19:00+00:00"/>
    <meta property="og:title" content="Tengerbe zuhant egy mentőhelikopter Dél-Koreánál"/>
    <meta property="og:description" content="Kimentettek egy halászt, majd mindannyian a tengerbe zuhantak."/>
  </head>
  <body>
    <article>
      <h1>Tengerbe zuhant egy mentőhelikopter Dél-Koreánál</h1>
      <address><time datetime="2019-11-01T10:19:00+00:00">01 Nov 2019, 10:19</time> by <a rel="author">Infostart / MTI</a></address>
      <h3>Kimentettek egy halászt, majd mindannyian a tengerbe zuhantak.</h3>
      <p>Hét emberrel a fedélzetén tengerbe zuhant a dél-koreai tűzoltóság egyik mentőhelikoptere, a gépet 14 órányi keresés után, pénteken lokalizálták a tenger vizében, a Dokdo-szigetek közelében - közölték hivatalosan. Nincs jele annak, hogy bárki túlélte a katasztrófát - jelentette a helyi média.</p>
      <p>Az Airbus H225 Super Puma típusú helikopter azután tűnt el, hogy kimentett a tengerből egy bajba jutott, sérült halászt. Lezuhanása okát egyelőre nem tudják. A szóban forgó Dokdo-szigetek vitatott hovatartozású terület a Kelet-kínai-tengeren, Japán is magának követeli az általa Takesimának nevezett szigeteket.</p>
      <p>A légi járművet egy mentőhajó lokalizálta, majd egy tengeralattjárót is a területre vezényeltek. A parti őrség egyik tisztségviselője azt közölte: a roncs 70 méter mélyen van a vízfelszín alatt.</p>
    </article>
  </body>
</html>