<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191101_04695392"/>
    <meta property="og:site_name" content="De Standaard"/>
    <meta property="article:published_time" content="2019-11-01T10:24:00+00:00"/>
    <meta property="og:title" content="Elise Mertens en Aryna Sabalenka verliezen laatste groepsmatch op WTA Finals, maar kunnen nog doorstoten"/>
    <meta property="og:description" content="Elise Mertens is op de WTA Finals in het Chinese Shenzhen (hard/14 miljoen dollar) nog niet zeker van een plaats in de halve finales van het dubbeltoernooi..."/>
  </head>
  <body>
    <article>
      <h1>Elise Mertens en Aryna Sabalenka verliezen laatste groepsmatch op WTA Finals, maar kunnen nog doorstoten</h1>
      <address>
        <time datetime="2019-11-01T10:24:00+00:00">01 Nov 2019, 10:24</time>
      </address>
      <p>
        <b>Elise Mertens is op de WTA Finals in het Chinese Shenzhen (hard/14 miljoen dollar) nog niet zeker van een plaats in de halve finales van het dubbeltoernooi. Aan de zijde van haar Wit-Russische partner Aryna Sabalenka (WTA 2 in dubbel) verloor de Limburgse (WTA 3) vrijdag in haar laatste groepswedstrijd van de Hongaarse Timea Babos (WTA 6) en de Fran√ßaise Kristina Mladenovic (WTA 5). Na een uur en twintig minuten stond de 4-6, 6-2 en 10/5 eindstand op het scorebord.</b>
      </p>
      <p>Dinsdag hadden Mertens en Sabalenka, die het eerste reekshoofd vormen, in hun eerste duel in de rode groep met 7-5, 1-6 en 10-7 verloren van de Duitse Anna-Lena Groenefeld (WTA 10) en de Nederlandse Demi Schuurs (WTA 16). Woensdag klopten ze de Taiwanese zussen Latisha en Hao-Ching Chan (WTA 11) met 7-6 (7/5) en 6-4. Babos en Mladenovic hadden zowel van Goenefeld/Schuurs als de Chans gewonnen en waren, als titelverdedigers, al zeker van een ticket voor de halve finales. Mertens en Sabalenka moeten nu hopen op winst van de Taiwanese zussen tegen Groenefeld/Schuurs om door te stoten. Die wedstrijd staat later op de dag op het programma.</p>
      <p>De voorbije maanden kenden de 23-jarige Mertens en de 21-jarige Sabalenka samen heel wat successen. De twee schreven onder meer de Premier-toernooien van Indian Wells en Miami op hun naam en triomfeerden ook op de US Open, goed voor hun eerste grandslamtitel. Vorige week hield Sabalenka (WTA 14 in enkel) Mertens (WTA 18) uit de halve finales van de WTA Elite Trophy (B-Masters). De Wit-Russische won nadien ook het toernooi in het Chinese Zhuhai.</p>
    </article>
  </body>
</html>