<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/valayar-verdict-report.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T10:49:00+00:00"/>
    <meta property="og:title" content="പ്രോസിക്യൂഷന്റേത് ദയനീയ പരാജയം, തെളിവുകളും സാക്ഷികളുമില്ല, അന്വേഷണ ഉദ്യോഗസ്ഥരുടേത് നിഗമനങ്ങള്‍ മാത്രം; വാളയാര്‍ വിധിപ്പകര്‍പ്പ് പുറത്ത്"/>
    <meta property="og:description" content="Valayar Case Kerala പാലക്കാട്: വാളയാര്‍ കേസില്‍ മൂന്നുപ്രതികളെ വെറുതെവിട്ട പാലക്കാട് പോക്‌സോ കോടതിയുടെ വിധിപ്പകര്‍പ്പ് പുറത്ത്. പ്രോസിക്യൂഷന്‍ വാദം മുഴുവന്‍ സാധ്യതകളെ അട"/>
  </head>
  <body>
    <article>
      <h1>പ്രോസിക്യൂഷന്റേത് ദയനീയ പരാജയം, തെളിവുകളും സാക്ഷികളുമില്ല, അന്വേഷണ ഉദ്യോഗസ്ഥരുടേത് നിഗമനങ്ങള്‍ മാത്രം; വാളയാര്‍ വിധിപ്പകര്‍പ്പ് പുറത്ത്</h1>
      <address><time datetime="2019-11-01T10:49:00+00:00">01 Nov 2019, 10:49</time> by <a rel="author">ന്യൂസ് ഡെസ്‌ക്</a></address>
      <p>പാലക്കാട്: വാളയാര്‍ കേസില്‍ മൂന്നുപ്രതികളെ വെറുതെവിട്ട പാലക്കാട് പോക്‌സോ കോടതിയുടെ വിധിപ്പകര്‍പ്പ് പുറത്ത്. പ്രോസിക്യൂഷന്‍ വാദം മുഴുവന്‍ സാധ്യതകളെ അടിസ്ഥാനമാക്കിയാണെന്നാണ് വിധിപ്പകര്‍പ്പില്‍ വ്യക്തമാക്കിയിരിക്കുന്നത്. സാഹചര്യ തെളിവുകളോ നേരിട്ടുള്ള തെളിവുകളോ ഇല്ല. ശരിയായ തെളിവില്ലാതെ ക്രിമിനല്‍ കേസില്‍ ശിക്ഷിക്കാനാവില്ലെന്നും വിധിപ്പകര്‍പ്പില്‍ പറയുന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>പ്രോസിക്യൂഷന്റേത് ദയനീയ പരാജയമാണ്. അന്വേഷണ ഉദ്യോഗസ്ഥര്‍ ഹാജരാക്കിയത് നിഗമനങ്ങള്‍ മാത്രമാണ്. കുറ്റകൃത്യങ്ങളെ പ്രതികളുമായി ബന്ധിപ്പിക്കാന്‍ ശാസ്ത്രീയ തെളിവുകളുമില്ലെന്നും വിധിപ്പകര്‍പ്പില്‍ വ്യക്തമാക്കുന്നു. മനോരമ ന്യൂസാണ് വിധിപ്പകര്‍പ്പ് പുറത്തുവിട്ടത്.</p>
      <related>
        <a href="https://www.doolnews.com/valayar-case-police-arrest-the-women-justice-workers-54879.html?utm_source=doolnews&amp;utm_medium=related"/>
      </related>
      <p>സാക്ഷി മൊഴിയും പ്രോസിക്യൂഷന്‍ വാദത്തെ ദുര്‍ബലമാക്കി. തെളിവായി ഉണ്ടായിരുന്ന വസ്ത്രങ്ങള്‍ പീഡന സമയത്ത് ധരിച്ചതെന്ന് ഉറപ്പക്കാനായില്ല. പീഡനം നടന്ന സ്ഥലവും ഉറപ്പിക്കാനാകില്ലെന്നും വിധിപ്പകര്‍പ്പില്‍ പറയുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>കേസില്‍ പ്രതികളായ വി.മധു, എം മധു ഇടുക്കി സ്വദേശിയായ ഷിബു എന്നിവരെയാണ് തെളിവുകളുടെ അഭാവത്തില്‍ കോടതി വെറുതെ വിട്ടത്.</p>
    </article>
  </body>
</html>