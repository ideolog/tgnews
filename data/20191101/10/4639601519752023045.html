<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/megara-oi-agnostes-ptyxes-tou-egklimatos-o-ksylodarmos-dieythyntikou-stelexous-ton-fylakon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T10:57:10+00:00"/>
    <meta property="og:title" content="Μέγαρα : Οι άγνωστες πτυχές του εγκλήματος – Ο ξυλοδαρμός διευθυντικού στελέχους των φυλακών"/>
    <meta property="og:description" content="Σε ξυλοδαρμό διευθυντικού στελέχους των φυλακών Κορυδαλλού επειδή δεν εγκρινόταν η  τοποθέτηση του σε υπηρεσία φρούρησης, είχε προχωρήσει λίγες ώρες πριν την αιματηρή επίθεση στα Μέγαρα ο  σωφρονιστικός υπάλληλος που σκότωσε τον κουνιάδο του και τραυμάτισε σοβαρά την σύζυγό του."/>
  </head>
  <body>
    <article>
      <h1>Μέγαρα : Οι άγνωστες πτυχές του εγκλήματος – Ο ξυλοδαρμός διευθυντικού στελέχους των φυλακών</h1>
      <h2>Σε ξυλοδαρμό διευθυντικού στελέχους των φυλακών Κορυδαλλού επειδή δεν εγκρινόταν η  τοποθέτηση του σε υπηρεσία φρούρησης, είχε προχωρήσει λίγες ώρες πριν την αιματηρή επίθεση στα Μέγαρα ο  σωφρονιστικός υπάλληλος που σκότωσε τον κουνιάδο του και τραυμάτισε σοβαρά την σύζυγό του.</h2>
      <address><time datetime="2019-11-01T10:57:10+00:00">01 Nov 2019, 10:57</time> by <a rel="author">Λαμπρόπουλος Βασίλης Γ.</a></address>
      <p>Σε ξυλοδαρμό διευθυντικού στελέχους των φυλακών Κορυδαλλού επειδή δεν εγκρινόταν η  τοποθέτηση του σε υπηρεσία φρούρησης, είχε προχωρήσει λίγες ώρες πριν την αιματηρή επίθεση στα Μέγαρα ο  σωφρονιστικός υπάλληλος που σκότωσε τον κουνιάδο του και τραυμάτισε σοβαρά την σύζυγό του.</p>
      <p>Ο δράστης της επίθεσης που ήταν σωφρονιστικός υπάλληλος από το 1991 -αρχικά στις φυλακές Χαλκίδας – διέμενε το τελευταίο χρονικό διάστημα στο Λαγονήσι ύστερα κι από τον χωρισμό με την σύζυγό του.</p>
      <p>
        <a href="https://www.in.gr/2019/11/01/greece/diagnostika-kentra-louketo-apo-tis-21-noemvriou-megali-talaiporia-gia-tous-asfalismenous/">Διαβάστε ακόμη : Διαγνωστικά Κέντρα - Λουκέτο από τις 21 Νοεμβρίου – Μεγάλη ταλαιπωρία για τους ασφαλισμένους</a>
      </p>
      <p>Σύμφωνα με μαρτυρίες εξέφραζε την οργή του για τον χωρισμό του, αλλά και το γεγονός ότι δεν μπορούσε να συναντήσει εύκολα το ανήλικο παιδί του.</p>
      <p>Ακόμη δήλωνε συγκλονισμένος από τον πρόσφατο θάνατο της μητέρας του.</p>
      <p>Επιπλέον πίεζε τους υπεύθυνους των φυλακών Κορυδαλλού να τον επαναφέρουν ως φρουρό στις φυλακές – είχε τοποθετηθεί διοικητικός υπάλληλος- προκειμένου να αλλάξει το ωράριο του και να διευκολύνονται οι μετακινήσεις του από το Λαγονήσι.</p>
      <p>Λίγες ώρες πριν την αιματηρή επίθεση του είχε επικοινωνήσει με σωφρονιστικούς υπαλλήλους, όπου φερόταν να ενδιαφέρεται μόνο  για το επαγγελματικό θέμα του και δεν είχε πει οτιδήποτε για την επίθεση που σχεδίαζε σε βάρος των συγγενών του.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>