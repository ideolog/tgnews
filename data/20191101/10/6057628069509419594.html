<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/asiya/20191101-ta-nada-sabon-shugaba"/>
    <meta property="og:site_name" content="RFI"/>
    <meta property="article:published_time" content="2019-11-01T10:04:58+00:00"/>
    <meta property="og:title" content="IS ta nada sabon shugaba"/>
    <meta property="og:description" content="Kungiyar ISIS ta sanar da nada sabon shugaba mai suna Abi Ibrahim Al-Hachimi al-Qourahi, bayan da ta tabbatar da mutuwar jagoranta Abu Bakr al-Baghdadi."/>
  </head>
  <body>
    <article>
      <h1>IS ta nada sabon shugaba</h1>
      <address><time datetime="2019-11-01T10:04:58+00:00">01 Nov 2019, 10:04</time> by <a rel="author">Michael Kuduson</a></address>
      <p>
        <b>Kungiyar ISIS ta sanar da nada sabon shugaba mai suna Abi Ibrahim Al-Hachimi al-Qourahi, bayan da ta tabbatar da mutuwar jagoranta Abu Bakr al-Baghdadi.</b>
      </p>
      <p>A wani sakon murya, sabon kakakin kungiyar Abu Hamza al-Quraishi ya nuna bakin cikinsa dangane da rasuwar tsohon shugaban.</p>
      <p>al-Baghdadi wanda ya jagoranci kungiyar tun daga shekarar 2014, kuma ya kasance wanda duniya ke nema ruwa a jallo, ya gamu da ajalinsa a hannun dakarun Amurka a farmakin da suka kai a arewa maso yammacin lardin idlib ta kasar syria.</p>
      <p>Kungiyar ta kuma tabbatar da kashe tsohon kakakin kungiyar Abu Hassan al-Muhajjir, a wani hari na daban, wayewar garin ranar da aka kashe shugaban.</p>
      <p>Abi Ibrahim Al-Hachimi al-Qouraishi da kungiyar ta nada a matsayin Sabon kakakin kungiyar ya yi wa Amurka kakkausar gargadi, bayan da shugaba Donald Trump ya sanar da rasuwar tsohon shugaban ta kafar talabijin.</p>
      <p>A Sakon muryar na minti bakwai ya bayyana cewa Majalisar daular kungiyar ta yi taron gaggawa bayan da ta tabbatar da shahadar al-baghdadi.</p>
    </article>
  </body>
</html>