<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/01/abd-ordusu-suriye-nin-kuzeyindeki-petrol-sahalar-nda-devriyelere-basladi"/>
    <meta property="og:site_name" content="euronews"/>
    <meta property="article:published_time" content="2019-11-01T10:14:08+00:00"/>
    <meta property="og:title" content="ABD, Suriye'nin kuzeyindeki petrol sahalarında devriyelere başladı"/>
    <meta property="og:description" content="ABD ordusu Suriye'nin kuzeyindeki petrol sahalarında devriyelere başladı"/>
  </head>
  <body>
    <article>
      <h1>ABD, Suriye'nin kuzeyindeki petrol sahalarında devriyelere başladı</h1>
      <address><time datetime="2019-11-01T10:14:08+00:00">01 Nov 2019, 10:14</time> by <a rel="author">Euronews </a></address>
      <p>ABD ordusu Suriye'nin kuzeydoğusundaki petrol sahalarında devriyelere yeniden başladı.</p>
      <p>ABD ordusuna ait 5 zırhlı araç ve 2 pikap, Türkiye-Suriye sınırına 6 kilometre uzaklıktaki Kahtaniye beldesi ile Rumeylan ilçesi arasında, yaklaşık 40 kilometrelik hatta devriye yaptı.</p>
      <p>ABD ordusu böylece, <a href="https://tr.euronews.com/2019/10/29/turkiye-ve-rusyanin-socide-ilan-ettigi-150-saatlik-ateskes-bitti-rusya-cekilme-tamamlandi">Barış Pınarı Harekatı</a> nedeniyle Suriye'nin kuzeydoğusundaki Haseke ilinde de durdurduğu devriyelerini yeniden başlatmış oldu.</p>
      <p>Suriye-Türkiye sınırındaki Kamışlı ilçesinin doğusunda yer alan Kahtaniye'de petrol yataklarının varlığı <a href="https://tr.euronews.com/2019/10/29/suriye-ne-kadar-petrolu-var-kim-kontrol-ediyor-trump-bagdadi-oldu-petrol-sahalari-guvenlik">biliniyor</a>.</p>
      <p>Bir diğer petrol bölgesi olan Rumeylan ise Irak sınırına 15-20 kilometre uzaklıkta.</p>
      <p>Rumeylan ilçesinde ABD'nin hava üssü ve 100'den fazla askeri bulunuyor.</p>
      <p>ABD yönetimi, geçen hafta, Suriye'deki petrol sahalarında askeri varlığını güçlendireceğini açıkladıktan sonra ülkenin doğusundaki Deyrizor ili civarına askeri tahkimatlarını artırmıştı.</p>
      <ul>
        <li>
          <a href="https://tr.euronews.com/2019/10/29/suriye-ne-kadar-petrolu-var-kim-kontrol-ediyor-trump-bagdadi-oldu-petrol-sahalari-guvenlik">Suriye’nin ne kadar petrolü var? Kim kontrol ediyor?</a>
        </li>
      </ul>
    </article>
  </body>
</html>