<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/story/195875/oi-megaloi-kerdismenoi-toy-neoy-forologikoy"/>
    <meta property="og:site_name" content="CNN.gr"/>
    <meta property="article:published_time" content="2019-11-01T10:28:00+00:00"/>
    <meta property="og:title" content="Οι μεγάλοι κερδισμένοι του νέου φορολογικού"/>
    <meta property="og:description" content="Οι μεγάλοι κερδισμένοι του νέου φορολογικού"/>
  </head>
  <body>
    <article>
      <h1>Οι μεγάλοι κερδισμένοι του νέου φορολογικού</h1>
      <h2>«Φωτιά» έχουν πάρει από το πρωί τα κομπιουτεράκια των ειδικών, στον απόηχο των όσων είπε ο Χρήστος Σταϊκούρας, για τους φορολογικούς συντελεστές που θα περιλαμβάνονται στο φορολογικό νομοσχέδιο. </h2>
      <figure>
        <img src="https://cdn.cnngreece.gr/media/com_news/users/777/katzou22.jpg"/>
      </figure>
      <p>Αμαλία Κάτζου, CNN Greece 12:28 , 01 November 2019</p>
      <p>Μεγάλοι κερδισμένοι είναι οι <b>ελεύθεροι επαγγελματίες</b> και οι <b>αυτοαπασχολούμενοι</b>, ενώ μισθωτοί και συνταξιούχοι θα έχουν μικρότερο όφελος.</p>
      <p>Συγκεκριμένα <b>με συντελεστή 9% θα φορολογηθούν τα εισοδήματα έως 10.000</b>, ενώ για τα επόμενα 10.000 ευρώ ο<b> συντελεστής θα είναι στο 22%</b>. Για ετήσιο εισόδημα από 20.000 έως 30.000 ευρώ ο συντελεστής μειώνεται στο 28% από 29% που είναι σήμερα. Ο επόμενος συντελεστής για εισοδήματα από 30.000 έως 40.000 ευρώ θα μειωθεί από 37% που είναι σήμερα στο 36%, ενώ για εισοδήματα από 40.000 ευρώ και πάνω, ο ανώτατος φορολογικός συντελεστής περιορίζεται από το 45% σήμερα στο 44%.</p>
      <p>Με βάση τα παραπάνω <b>για όσους έχουν εισοδήματα από 20.000 έως και 50.000, θα πληρώσουν μόλις 17 ευρώ λιγότερα</b>. Οι μεγάλοι κερδισμένοι είναι αυτοαπασχολούμενοι και οι ατομικές επιχειρήσεις που θα πληρώσουν μέχρι και 1.300 ευρώ λιγότερα, λόγω του ότι ο πρώτος φορολογικός συντελεστής μειώνεται από 22% σε 9%. Για παράδειγμα, αν κάποιος δηλώνει εισόδημα μέχρι 10.000 ευρώ, ο φόρος μειώνεται κατά 60%, δηλαδή θα πληρώσει 1.300 ευρώ λιγότερα.</p>
      <h3>Τι θα γίνει το αφορολόγητο</h3>
      <p>Αναφορικά με το <b>αφορολόγητο</b> ο υπουργός Οικονομικών διευκρίνισε πως δεν θα χτίζεται με ηλεκτρονικές συναλλαγές. Το όριο του 30% στις ηλεκτρονικές συναλλαγές θα ισχύει από το 2020 και όποιος δεν θα το πιάσει θα υπάρχει "πέναλτι" το οποίο θα είναι η φορολόγηση του ποσού που απομένει με συντελεστή 22%. Επίσης το όριο του 30% θα αφορά πλέον και στους ελεύθερους επαγγελματίες.  Διευκρίνισε ότι θα προσμετράται και το πραγματικό εισόδημα από τα ενοίκια για το χτίσιμο του αφορολόγητου. "Έχουμε διαπιστώσει ότι υπάρχουν περιθώρια να εισπράξουμε περισσότερα έσοδα" ανέφερε.  </p>
      <p><b>Επομένως για τον άγαμο, το αφορολόγητο όριο παραμένει στις 8.636 ευρώ</b>. Για τις οικογένειες με ένα παιδί θα φθάσει τις 9.000 ευρώ από 8.863 σήμερα -παρότι η κυβέρνηση είχε υποσχεθεί την αύξησή του κατά 1.000 ευρώ- και για κάθε παιδί θα αυξάνεται κατά 1.000 ευρώ. Για οικογένειες με δύο παιδιά το αφορολόγητο θα φτάσει τα 10.000 ευρώ, με τρία στις 11.000 ευρώ και 12.000 για τις οικογένειες με 4 παιδιά.</p>
      <p>Σύμφωνα με τους υπολογισμούς των ειδικών<b> η έκπτωση φόρου που προκύπτει από το αφορολόγητο όριο είναι 777 ευρώ για τους μισθωτούς</b>, συνταξιούχους και κατ’ επάγγελμα αγρότες χωρίς εξαρτώμενα τέκνα και 810 ευρώ για τις παραπάνω κατηγορίες με ένα παιδί, 900 ευρώ με δύο παιδιά, 1.120 ευρώ με τρία παιδιά και 1.340 τέσσερα ή παραπάνω τέκνα.</p>
      <p>Οι παραπάνω μειώσεις <b>θα ισχύσουν στο ακέραιο μόνο γι’ αυτούς δηλώνουν εισοδήματα μέχρι 12.000 ευρώ</b>. Για 13.000 ευρώ εισόδημα η έκπτωση φόρου θα είναι μειωμένη κατά 20 ευρώ, για 14.000 ευρώ κατά 40 ευρώ, για 15.000 ευρώ κατά 60 ευρώ κλπ. Σημειώνεται πως η έκπτωση φόρου μηδενίζεται για εισοδήματα 50.000 και άνω.</p>
      <p>Όσον αφορά στη μείωση των<b> ασφαλιστικών εισφορών</b> και<b> τη χορήγηση 2.000 ευρώ για κάθε παιδί</b> που θα γεννηθεί από το 2020 και μετά, ο υπουργός Οικονομικών είπε πως θα συμπεριληφθούν σε άλλα νομοσχέδια. Σημειώνεται πως και για τα δύο, οι εξαγγελίες είχαν γίνει από τον ίδιο τον πρωθυπουργό από το βήμα της Διεθνούς Εκθεσης Θεσσαλονίκης.</p>
      <p>Τέλος για τη <b>νέα πάγια ρύθμιση των 24 και 48 δόσεων</b> ο Χρήστος Σταϊκούρας δήλωσε<b> θα περιλαμβάνονται όλες οι ληξιπρόθεσμες οφειλές και κληρονομιές και δωρεές</b>.</p>
      <p>Η δόση θα είναι με εισοδηματικά κριτήρια, αλλά ο αριθμός των δόσεων θα είναι μεγαλύτερος, είπε και πρόσθεσε ότι θα ισχύσει από <b>1/1/2020</b>.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/reportaz/video/10841/cnn-now-paraskeyi-1-noemvrioy-2019">CNN NOW: Παρασκευή 1 Νοεμβρίου 2019</a>
        </li>
        <li>
          <a href="https://www.cnn.gr/news/kosmos/story/195888/kyriarxo-internet-anisyxia-oti-i-rosia-epixeirei-na-fimosei-tin-eleytheria-sto-diadiktyo">«Κυρίαρχο Internet»: Ανησυχία ότι η Ρωσία επιχειρεί να φιμώσει την ελευθερία στο Διαδίκτυο</a>
        </li>
        <li>
          <a href="https://www.cnn.gr/news/ellada/story/195893/kikilias-14-epipleon-klines-meth-stin-attiki-anoigoyn-to-epomeno-diastima">Κικίλιας: 14 επιπλέον κλίνες ΜΕΘ στην Αττική ανοίγουν το επόμενο διάστημα</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/25661/forologiko-nomosxedio">ΦΟΡΟΛΟΓΙΚΟ ΝΟΜΟΣΧΕΔΙΟ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/3470/xristos-staikoyras">ΧΡΗΣΤΟΣ ΣΤΑΙΚΟΥΡΑΣ</a>
        </li>
        <li>
          <a href="https://www.cnn.gr/eidhseis/tag/1354/eleytheroi-epaggelmaties">ΕΛΕΥΘΕΡΟΙ ΕΠΑΓΓΕΛΜΑΤΙΕΣ</a>
        </li>
        <li>
          <a href="https://www.cnn.gr/eidhseis/tag/16067/aytoapasxoloymenoi">ΑΥΤΟΑΠΑΣΧΟΛΟΥΜΕΝΟΙ</a>
        </li>
        <li>
          <a href="https://www.cnn.gr/eidhseis/tag/50426/forologikoi-syntelestes">ΦΟΡΟΛΟΓΙΚΟΙ ΣΥΝΤΕΛΕΣΤΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/01/195890/snapshot/amaliada-2.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195875/snapshot/neo-forologiko.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195887/snapshot/savings-2789112_1280.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/01/195884/snapshot/2730733.jpg"/>
      </figure>
    </article>
  </body>
</html>