<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595200/giatroi-taep-pafou-kindynos-na-meinoume-dixos-giatroustheloume-monimopoiisi"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T10:34:00+00:00"/>
    <meta property="og:title" content="Γιατροί ΤΑΕΠ Πάφου: Κίνδυνος να μείνουμε δίχως γιατρούς-Θέλουμε μονιμοποίηση"/>
    <meta property="og:description" content="Στην αντεπίθεση περνάνε οι γιατροί του ΤΑΕΠ Πάφου μέσω επιστολής που έστειλε σήμερα η διευθύντρια του Τμήματος, Νεοφύτα Χρυσάνθου, και την οποία αποκαλύπτει..."/>
  </head>
  <body>
    <article>
      <h1>Γιατροί ΤΑΕΠ Πάφου: Κίνδυνος να μείνουμε δίχως γιατρούς-Θέλουμε μονιμοποίηση</h1>
      <address><time datetime="2019-11-01T10:34:00+00:00">01 Nov 2019, 10:34</time> by <a rel="author">SigmaLive</a></address>
      <p>Στην αντεπίθεση περνάνε οι γιατροί του ΤΑΕΠ Πάφου μέσω επιστολής που έστειλε σήμερα η διευθύντρια του Τμήματος, Νεοφύτα Χρυσάνθου, και την οποία αποκαλύπτει αποκλειστικά ο ανταποκριτής του Sigma στην Πάφο, Μάριος Ιγνατίου. </p>
      <p>Η επιστολή, ημερομηνίας 1ης Νοεμβρίου, απευθείνεται στον Υπουργό Υγείας, τον Αναπληρωτή Εκτελεστικό Διευθυντή του Ο.Κ.Υπ.Υ., τον Εκτελεστικό Διευθυντή Διεύθυνσης Λεμεσού Πάφου Ο.Κ.Υπ.Υ. και τον Ιατρικό Διευθυντή του Νοσοκομείου Πάφου και έχει την ένδειξη ΚΑΤΕΠΕΙΓΟΝ ΜΕ ΦΑΞ.</p>
      <p>Στην επιστολή, η κυρία Χρυσάνθου αναφέρεται σε πέντε σημεία θέτοντάς τα ενώπιον των πιο πάνω, με τα οποία ουσιαστικά τονίζει ότι αν δεν καλυφθούν οι ανάγκες του Τμήματος μέχρι τις 10 Νοεμβρίου, υπάρχει ο κίνδυνος το ΤΑΕΠ Πάφου να μείνει δίχως γιατρούς από τις 11 του μήνα.</p>
      <p>Μεταξύ άλλων αναφέρει:</p>
      <p>Σας ενημερώνω ότι στο καινούργιο πρόγραμμα εργασίας των γιατρών, από τις 11/11/2019 δεν θα υπάρχουν μονήρεις βάρδιες διότι οι γιατροί έχουν ξεπεράσει τα όριά τους και είναι παράνομο.<br/>Μετά τις τελευταίες ατεκμηρίωτες δηλώσεις της αρμόδιας αρχής στα ΜΜΕ περί εκφοβισμού συναδέλφων από συναδέλφους, έχει κλονιστεί η εμπιστοσύνη μεταξύ εργοδοτικής πλευράς και εργοδοτουμένων και θέλουμε να είμαστε νόμιμοι σε ό,τι πράττουμε.</p>
      <figure>
        <img src="https://www.sigmalive.com/uploads/default/files/15dbbefc483f7c.jpg"/>
      </figure>
    </article>
  </body>
</html>