<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/uz-neni-cas-vypracovat-smlouvu-ktera-nahradi-start-tvrdi-moskva/1815907?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-01T10:32:00+00:00"/>
    <meta property="og:title" content="Už není čas vypracovat smlouvu, která nahradí START, tvrdí Moskva"/>
    <meta property="og:description" content="Moskva - Moskvě a Washingtonu už nezbývá dostatek času na to, aby vypracovaly novou odzbrojovací smlouvu, která nahradí nynější dohodu o omezení strategických útočných zbraní START. Dnes to podle agentury Interfax uvedlo ruské ministerstvo zahraničí. Platnost dohody START, která byla podepsána na jaře 2010 v Praze, vyprší v roce 2021."/>
  </head>
  <body>
    <article>
      <h1>Už není čas vypracovat smlouvu, která nahradí START, tvrdí Moskva</h1>
      <address><time datetime="2019-11-01T10:32:00+00:00">01 Nov 2019, 10:32</time> by <a rel="author" href="http://www.ctk.cz/" target="_blank">ČTK</a></address>
      <p>Moskva - Moskvě a Washingtonu už nezbývá dostatek času na to, aby vypracovaly novou odzbrojovací smlouvu, která nahradí nynější dohodu o omezení strategických útočných zbraní START. Dnes to podle agentury Interfax uvedlo ruské ministerstvo zahraničí. Platnost dohody START, která byla podepsána na jaře 2010 v Praze, vyprší v roce 2021.</p>
      <p>"Už teď je zřejmé, že nám nezůstalo dost času na to, abychom vypracovali plnohodnotný dokument (který by smlouvu nahradil)," řekl Vladimir Leonťjev z ruského ministerstva zahraničí.</p>
      <p>Nynější dohodu START 3 podepsali v Praze tehdejší prezidenti Ruska a Spojených států Dmitrij Medveděv a Barack Obama. V platnost vstoupila v roce 2011.</p>
    </article>
  </body>
</html>