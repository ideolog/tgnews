<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/istra/v-stenah-ospa-po-20-letih-spet-velika-uharica"/>
    <meta property="og:site_name" content="Primorske novice"/>
    <meta property="article:published_time" content="2019-11-01T10:57:35+00:00"/>
    <meta property="og:title" content="V stenah Ospa po 20 letih spet velika uharica"/>
    <meta property="og:description" content="V desni del plezalne Velike stene v Ospu se je po 20 letih vrnila naša največja sova, velika uharica, so sporočilo Zavoda RS za varstvo narave objavili pri Projektu O.S.P. Gre za občutljivo in ogroženo sovo, zato plezalce prosijo, naj v tistem delu stene ne plezajo."/>
  </head>
  <body>
    <article>
      <h1>V stenah Ospa po 20 letih spet velika uharica</h1>
      <address><time datetime="2019-11-01T10:57:35+00:00">01 Nov 2019, 10:57</time> by <a rel="author">STA</a></address>
      <p>
        <b>V desni del plezalne Velike stene v Ospu se je po 20 letih vrnila naša največja sova, velika uharica, so sporočilo Zavoda RS za varstvo narave objavili pri Projektu O.S.P. Gre za občutljivo in ogroženo sovo, zato plezalce prosijo, naj v tistem delu stene ne plezajo.</b>
      </p>
      <figure>
        <img src="https://static.primorske.si/foto/highres/gnweb/718071_046-uharica.jpg"/>
        <figcaption>Velika uharica Foto: Tomaž Mihelič/DOPPS</figcaption>
      </figure>
      <p><b>ČRNI KA</b>L &gt; “Kot kaže, so se plezalci držali dogovorov, naj se tam ne pleza, in to je obrodilo sadove. Ob večerih se v vasi spet sliši njeno guganje. Sedaj išče prostor, kje bi lahko spomladi v miru vzgajala svoje potomce,” so, kot so objavili na strani Projekta Opremimo slovenska plezališča (O.S.P.) na facebooku, sporočili iz zavoda za varstvo narave.</p>
      <p>Dodali so, da vrnitev sove kaže tudi na to, da je v Ospu možno sobivanje plezalcev tudi s to občutljivo in ogroženo sovo. Plezalce prosijo, da do nadaljnjega ne dostopajo do desnega dela Velike stene in nadelujejo novih smeri. Zadnja smer, ki se lahko nemoteno pleza, je smer Medo.</p>
    </article>
  </body>
</html>