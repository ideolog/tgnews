<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/cholovicha_zbirna_ukrainy_z_biatlonu_rozpochala_ostanniy_zbir_pered_startom_1681347"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T10:19:00+00:00"/>
    <meta property="og:title" content="Чоловіча збірна України з біатлону розпочала останній збір перед стартом Кубка світу"/>
    <meta property="og:description" content="Національна чоловіча збірна України з біатлону відправилася на заключний тренувальний збір перед сезоном. Українські біатлоністи тренуватимуться в Норвегії та Швеції."/>
  </head>
  <body>
    <article>
      <h1>Чоловіча збірна України з біатлону розпочала останній збір перед стартом Кубка світу</h1>
      <address>
        <time datetime="2019-11-01T10:19:00+00:00">01 Nov 2019, 10:19</time>
      </address>
      <p>
        <b>Національна чоловіча збірна України з біатлону відправилася на заключний тренувальний збір перед сезоном. Українські біатлоністи тренуватимуться в Норвегії та Швеції.</b>
      </p>
      <p>У норвезькому Бейтостолені підопічні Юрая Санітри проводитимуть повноцінну лижну підготовку, після чого 14 листопада переїдуть до шведського Ідре, повідомляє <a href="https://xsport.ua/biathlon_s/news/posledniy-ryvok-muzhskaya-sbornaya-ukrainy-otpravilas-na-zaklyuchitelnyy-sbor-v-norvegiyu_2167181/">xsport.ua</a>.</p>
      <p>У Швеції команда пробуде аж до перших стартів, після чого основні біатлоністи вирушать на перший етап Кубка світу в Естерсунді (Швеція), а решта спортсменів виступатимуть на етапі Кубка IBU в Шушені (Норвегія).</p>
      <p>Напередодні вильоту до Норвегії команда проходила функціональне тестування на олімпійській базі «Конча-Заспа». Через невелику застуди його пропустив капітан команди Дмитро Підручний, який сподівається, що захворювання не завадить подальшій підготовці.</p>
      <p>Разом з командою на другий збір поспіль вирушив Руслан Бригадир, який влітку тренувався з юніорською збірною. Крім Бригадира на зборі в Норвегії і Швеції готуватимуться: Дмитро Підручний, Артем Прима, Руслан Ткаленко, Артем Тищенко, Антон Дудченко, Віталій Труш, Тарас Лесюк, Богдан Цимбал.</p>
      <p>Додамо, що жіноча збірна України з біатлону зараз проводила збір у фінському Вуокатті. А сьогодні, 1 листопада, спортсменки переїдуть в норвезький Шушен, де проведуть заключну частину підготовки і змагатимуться в традиційних передсезонних стартах Кубка Норвегії.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/03/24/shvedska_biatlonistka_hanna_eberg_vygrala_ostannyu_gonku_kubku_svitu_1535959"/>
        <a href="https://zik.ua/news/2019/03/24/u_norvegii_sogodni_biatlonisty_zavershat_sezon20182019_1535805"/>
        <a href="https://zik.ua/news/2019/03/23/anastasiya_kuzmina_zi_slovachchyny_vygrala_gonku_peresliduvannya_ks_z_biatlonu_1535683"/>
        <a href="https://zik.ua/news/2019/03/23/devyatyy_etap_ks_z_biatlonu_u_norvegii_sogodni_prodovzhat_dvi_gonky_1535507"/>
      </related>
    </article>
  </body>
</html>