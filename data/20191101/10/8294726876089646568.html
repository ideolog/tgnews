<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/lego-porsche-911-si-bugatti-chiron-supuse-testelor-de-impact-motivul-este-unul-serios-video-173950.html"/>
    <meta property="og:site_name" content="Auto Bild"/>
    <meta property="article:published_time" content="2019-11-01T10:00:16+00:00"/>
    <meta property="og:title" content="Test de impact cu Porsche 911 și Bugatti Chiron. Motivul este unul serios (VIDEO)"/>
    <meta property="og:description" content="Două machete foarte scumpe Lego și-au găsit sfârșitul pe poligonul de testare ADAC. Experimentul este, pe cât de dureros, pe atât de satisfăcător de privit."/>
  </head>
  <body>
    <article>
      <h6 class="kicker">Totul în numele științei</h6>
      <h1>Test de impact cu Porsche 911 și Bugatti Chiron. Motivul este unul serios (VIDEO)</h1>
      <address><time datetime="2019-11-01T10:00:16+00:00">01 Nov 2019, 10:00</time> by <a rel="author">Auto Bild Romania</a></address>
      <p>
        <b>Două machete foarte scumpe Lego și-au găsit sfârșitul pe poligonul de testare ADAC. Experimentul este, pe cât de dureros, pe atât de satisfăcător de privit.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/un-bugatti-chiron-marime-naturala-fabricat-din-piese-lego-171577.html">Un Bugatti Chiron în mărime naturală fabricat din piese Lego a ajuns în România</a>
      </p>
      <p>
        <a href="https://www.auto-bild.ro/stiri/lego-lancia-stratos-din-piese-porsche-158066.html">Sfidează legile LEGO: bărbatul acesta a construit o Lancia Stratos din piesele unui Porsche 911</a>
      </p>
      <p>Testele de siguranță au devenit, de-a lungul timpului, un criteriu de selecție foarte important pentru cumpărător, pentru că arată în mod obiectiv calitățile unei mașini în materie de siguranță. Acestea sunt benefice, desigur, și pentru constructori, care se folosesc de rezultatele pe care un model le obține la <i>crash-test</i> pentru a-l îmbunătăți ulterior.</p>
      <p>Aceste informații sunt, desigur, relevante pentru autovehicule, așa că experimentul ADAC în care s-au folosit modele LEGO pare să fie o glumiță – una dureroasă pentru împătimiții LEGO dar satisfăcătoare de privit pentru toată lumea.</p>
      <p>La experiment au participat Bugatti Chiron și Porsche 911, iar scopul a fost observarea deformărilor pe care acestea le suferă în cazul unui impact la 60 de kilometri pe oră. Probabil că nu e o surpriză faptul că rezultatul a fost impactului a fost unul dramatic, zona de testare fiind plină de sute de piese LEGO.</p>
      <p>Însă motivul principal al acestui test a fost unul destul de serios: ADAC a vrut să afle astfel dacă testele cu modele în miniatură ar putea să le înlocuiască pe cele cu autovehicule în mărime naturală. Analiza computerizată a <i>crash-test</i>-ului a dus la concluzia că simulările cu modele miniaturale nu sunt pe cât de elocvente s-ar dori și nu vor putea înlocui – cel puțin deocamdată – testele de impact desfășurate cu mașinile mari.</p>
      <p>Asta, desigur, nu face experimentul inedit mai puțin satisfăcător de urmărit.</p>
      <figure>
        <iframe src="https://www.youtube.com/embed/mubmaH3kcEg" width="500" height="281" data-service="Youtube" scrolling="no"/>
      </figure>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/un-bugatti-chiron-marime-naturala-fabricat-din-piese-lego-171577.html"/>
        <a href="https://www.auto-bild.ro/stiri/ce-companie-produce-cea-mai-profitabila-masina-din-industria-auto-171378.html"/>
        <a href="https://www.auto-bild.ro/stiri/land-rover-defender-lego-171053.html"/>
      </related>
    </article>
  </body>
</html>