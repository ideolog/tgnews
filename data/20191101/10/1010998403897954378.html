<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/grigor-dimitrov-veche-priemam-zagubite-po-razlichno-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T10:44:00+00:00"/>
    <meta property="og:title" content="Григор Димитров: Вече приемам загубите по-различно (ВИДЕО)"/>
    <meta property="og:description" content="Какво символизират гривните на ръцете на българина?"/>
  </head>
  <body>
    <article>
      <h1>Григор Димитров: Вече приемам загубите по-различно (ВИДЕО)</h1>
      <h2>Какво символизират гривните на ръцете на българина?</h2>
      <address>
        <time datetime="2019-11-01T10:44:00+00:00">01 Nov 2019, 10:44</time>
      </address>
      <p>Григор Димитров разкри, че една от причините за стабилната му игра напоследък е различното отношение към загубите. Българският тенисист имаше бурен сезон, в който се представи на високо ниво на откритите първенства в Австралия и САЩ, но записа и колебливи участия в други турнири. </p>
      <p>Кампанията му все още не е приключила, тъй като той се класира за четвъртфинал на турнира в Париж, побеждавайки номер 5 в световната ранглиста - Доминик Тийм.</p>
      <p>"Имам страхотен щаб, страхотно семейство. Радвам се на това. Отново съм здрав… Какво друго да искам? Всички са тук и ме подкрепят. Не приемам нито един ден на корта за даденост, особено след тази година. Благодарен съм за всичко. Вече приемам различно загубите и по-бързо ги преодолявам", заяви той след успеха. </p>
      <figure>
        <iframe src="https://www.youtube.com/embed/attKM3bXR-g" width="560" height="315" data-service="Youtube" scrolling="no"/>
      </figure>
      <p>Димитров разкри, че разноцветните гривни по ръцете му са подарък от близките и са един вид талисман за него.</p>
      <p>"Част от тях са от семейството. Майка ми ми даде едната доста отдавна. Символизират важните неща в живота - семейството, здравето, живота като цяло", призна той. </p>
    </article>
  </body>
</html>