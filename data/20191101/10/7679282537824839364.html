<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-ind-vs-ban-t20-match-in-arun-jaitley-stadium-bangladesh-coach-russell-domingo-big-statement-on-delhi-pollution-before-match-starts-2826794.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T10:37:34+00:00"/>
    <meta property="og:title" content="INDvBAN: मैच से पहले प्रदूषण पर बांग्लादेश के कोच बोले, कोई बीमार नहीं और न ही कोई मर रहा है"/>
    <meta property="og:description" content="भारत के खिलाफ यहां होने वाले टी-20 मैच से पहले बांग्लादेश के कोच रसेल डोमिंगो ने कहा कि राष्ट्रीय राजधानी की परिस्थितियां अनुकूल नहीं हैं, लेकिन ऐसा दोनों टीमों के लिए है और उन्हें इसका सामना करना ही..."/>
  </head>
  <body>
    <article>
      <h1>INDvBAN: मैच से पहले प्रदूषण पर बांग्लादेश के कोच बोले, कोई बीमार नहीं और न ही कोई मर रहा है</h1>
      <address><time datetime="2019-11-01T10:37:34+00:00">01 Nov 2019, 10:37</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत के खिलाफ यहां होने वाले टी-20 मैच से पहले बांग्लादेश के कोच रसेल डोमिंगो ने कहा कि राष्ट्रीय राजधानी की परिस्थितियां अनुकूल नहीं हैं, लेकिन ऐसा दोनों टीमों के लिए है और उन्हें इसका सामना करना ही होगा। दिवाली के बाद से दिल्ली में प्रदूषण का स्तर बहुत बढ़ गया है। मौसम लगातार खराब हो रहा है जिसके कारण शहर मैच को लेकर सभी चिंतित हैं। यह मैच तीन नवम्बर को यहां के अरुण जेटली स्टेडियम में होना है।</p>
      <p>डोमिंगो ने यहां संवाददाताओं से कहा, “मौसम अच्छा है, न ज्यादा गर्मी है और न ज्यादा हवा चल रही है, लेकिन धुंध एक चिंता का विषय जरूर है। ऐसा दोनों टीमों के लिए है, यह आदर्श स्थिति नहीं है, लेकिन हम इसकी शिकायत नहीं कर रहे हैं।” डोमिंगो ने कहा, “हम यह सुनिश्चित करना होगा कि हमारी तैयारी पूरी रहे। हमारी टीम के कुछ खिलाड़ियों को आंखों और गले में तकलीफ हुई है, लेकिन यह ठीक है।</p>
      <p>
        <b>
          <a href="https://www.livehindustan.com/cricket/story-bcci-president-sourav-ganguly-ne-bataya-ki-kis-tarah-se-ravi-shastri-ki-zimmedari-badhai-jaayegi-2826700.html">BCCI अध्यक्ष गांगुली ने बताया कैसे बढ़ाई जाएगी रवि शास्त्री की जिम्मेदारी</a>
        </b>
      </p>
      <p>कोई बीमार नहीं है और न ही कोई मर रहा है। हम ऐसे मौसम में मैदान पर छह या सात घंटे से अधिक नहीं रहना चाहते। हम तीन घंटे का मैच खेल रहे हैं और तीन घंटे अभ्यास सत्र।”</p>
      <p>इस सीरीज की शुरुआत से पहले बांग्लोदश की टीम को शाकिब अल हसन के रूप में बड़ा झटका लगा है। डोमिंगो ने इस पर कहा, “पिछले कुछ सप्ताह कठिन रहे हैं। लेकिन कभी-कभी इस तरह की चीजें खिलाड़ियों को प्रेरित कर जाती हैं। टीम यहां शानदार काम कर रही है, खिलाड़ी वास्तव में कड़ी मेहनत कर रहे हैं। वे खुश और आनंद ले रहे हैं। इसलिए यह हमारी तैयारी की अच्छी शुरूआत है।</p>
      <p>
        <b>
          <a href="https://www.livehindustan.com/cricket/story-deodhar-trophy-2019-shubman-gill-and-mayank-agarwal-hit-tons-as-india-c-knocks-out-india-a-by-232-runs-2826761.html">देवधर ट्रॉफी: मयंक-गिल के धुआंधार शतक, इंडिया-सी ने इंडिया-ए को दी 232 रन से मात</a>
        </b>
      </p>
      <p>डोमिंगो ने कहा, “हर किसी को शाकिब की कमी खलेगी। वह एक बेहतर क्रिकेटर हैं और एक वर्ल्ड क्लास ऑलरांडर हैं। सभी खिलाड़ी उन्हें आदर्श मानते हैं इसलिए उनको खोना हमारे लिए बड़ी क्षति है। लेकिन उन्होंने एक गलती की जिसका उस खामियाजा भुगत रहे हैं। जाहिर तौर पर उनका जाना टीम के प्रदर्शन पर प्रभाव डालेगा, लेकिन कोच के तौर पर हमारा काम टीम को विश्व कप के लिए तैयार करना है।”</p>
    </article>
  </body>
</html>