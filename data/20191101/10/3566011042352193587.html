<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543827.html/%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%A8%D8%A7%D8%B1%D8%B4%DB%8C-%D8%A7%D8%B2-%D9%81%D8%B1%D8%AF%D8%A7-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%BE%DB%8C%D8%B4-%D8%A8%DB%8C%D9%86%DB%8C-%D8%A8%D8%A7%D8%B1%D8%B4-%D8%A8%D8%B1%D9%81-%D8%AF%D8%B1-%D9%85%D9%86%D8%A7%D8%B7%D9%82-%DA%A9%D9%88%D9%87%D8%B3%D8%AA%D8%A7%D9%86%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-01T10:15:00+00:00"/>
    <meta property="og:title" content="ورود سامانه بارشی از فردا در مازندران/پیش‌بینی بارش برف در مناطق کوهستانی"/>
    <meta property="og:description" content="معاون پیش بینی اداره کل هواشناسی مازندران از ورود سامانه بارشی از فردا در استان خبر داد و گفت: با ورود این سامانه کاهش دما، مواج و طوفانی شدن دریا و بارش برف در مناطق کوهستانی پیش‌بینی می‌شود."/>
  </head>
  <body>
    <article>
      <h1>ورود سامانه بارشی از فردا در مازندران/پیش‌بینی بارش برف در مناطق کوهستانی</h1>
      <h2>معاون هواشناسی مازندران خبر داد</h2>
      <address>
        <time datetime="2019-11-01T10:15:00+00:00">01 Nov 2019, 10:15</time>
      </address>
      <p>معاون پیش بینی اداره کل هواشناسی مازندران از ورود سامانه بارشی از فردا در استان خبر داد و گفت: با ورود این سامانه کاهش دما، مواج و طوفانی شدن دریا و بارش برف در مناطق کوهستانی پیش‌بینی می‌شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علیرضا اسدی در گفت و گو با خبرنگار <a href="http://www.bloghnews.com/">بلاغ</a>، اظهار کرد: با توجه به اینکه از روز گذشته از ناپایداری جوی کاسته اما امروز آسمان استان، صاف و نیمه ابری پیش‌بینی می‌شود.<br/><br/>وی خاطر نشان کرد: از اواخر روز شنبه 11 آبان ماه، بارندگی و رعد و برق از سمت غرب استان شروع و به تدریج تا مناطق مرکزی و شرقی استان گسترش می یابد .<br/><br/>معاون هواشناسی مازندران افزود: بارش باران به همراه وزش باد (گاهی شدید)، کاهش دما تا یکشنبه شب ادامه خواهد داشت و دریای خزر نیز در این مدت مواج و طوفانی خواهد شد.<br/><br/>اسدی گفت: دراین مدت آبگرفتگی معابر بویژه در مناطق ساحلی و جلگه ای استان پیش بینی می شود ، همچنین  با توجه به کاهش دما، بارش در مناطق کوهستانی بصورت برف خواهد بود.<br/><br/>به گفته وی روز گذشته ساری با بیشینه دمای 24 و صبح امروز بلده باکمینه دمای 3 درجه سانتی گراد  گرمترین و خنک ترین مناطق استان مازندران بودند.<br/><br/>معاون پیش بینی اداره کل هواشناسی مازندران تصریح کرد : دریا امروز و فردا دارای موج کوتاه و برای صیادی مناسب است.<br/><br/>انتهای پیام/</p>
    </article>
  </body>
</html>