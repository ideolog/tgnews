<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/shufrych_elektronna_reiestratsiya_ne_vplyne_na_efektyvnist_roboty_rady_1681389"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T10:58:00+00:00"/>
    <meta property="og:title" content="Шуфрич: Електронна реєстрація не вплине на ефективність роботи Ради"/>
    <meta property="og:description" content="Народний депутат України (фракція &quot;Опозиційна платформа – За життя&quot;), голова комітету ВР з питань свободи слова Нестор Шуфрич вважає, що електронна реєстрація не вплине на ефективність роботи Верховної Ради України."/>
  </head>
  <body>
    <article>
      <h1>Шуфрич: Електронна реєстрація не вплине на ефективність роботи Ради</h1>
      <address>
        <time datetime="2019-11-01T10:58:00+00:00">01 Nov 2019, 10:58</time>
      </address>
      <p>
        <b>Народний депутат України (фракція "Опозиційна платформа – За життя"), голова комітету ВР з питань свободи слова Нестор Шуфрич вважає, що електронна реєстрація не вплине на ефективність роботи Верховної Ради України.</b>
      </p>
      <p>Про це він заявив в кулуарах Верховної Ради, трансляцію вів <a href="https://zik.ua/tv">телеканал ZIK</a>.</p>
      <figure>
        <iframe src="https://www.youtube.com/embed/D94uwOqPQUM" width="640" height="360" data-service="Youtube" scrolling="no"/>
      </figure>
      <p>За його словами, електронна реєстрація ніяк не вплине на ефективність роботи Ради.</p>
      <p>"Чесно кажучи це така фікція", – додав він.</p>
      <p>Нардеп пояснив, що він за "діджиталізацію", але так буде складно визначити, хто насправді працює, хто присутній, а хто – ні.</p>
      <p>"Я знаю і маю уявлення, як може віртуально бути присутнім народний депутат в залі – карточку залишив і пішов. Це така віртуальна робота в Раді", – наголосив Нестор Шуфрич.</p>
      <p>Нагадаємо, народний депутат України від фракції "Опозиційна платформа – За життя" Нестор Шуфрич <a href="https://zik.ua/news/2019/10/29/na_donbasi_bude_duzhe_skladne_prymyrennya_storin__nardep_shufrych_1679201https://zik.ua/news/2019/10/29/na_donbasi_bude_duzhe_skladne_prymyrennya_storin__nardep_shufrych_1679201">заявив</a>, що примирення на Донбасі буде дуже складне примирення, насамперед, через те, що у конфлікті загинули тисячі людей і обидві сторони переживають трагедію.</p>
      <p>"Я думаю, що це нам буде боліти не п’ять і, може, не десять років. Наші діти, можливо, зможуть жити вже більш інтегровано, з більшою любов’ю, розумінням та повагою, але нам треба почати, у першу чергу, із двосторонньої поваги. Не буде розуміння, що ми це зобов’язані разом пережити – поки цього не буде, не буде жодної надії на те, що Україна буде єдиною. Це дуже складний іспит для нашого суспільства, але ми маємо його пройти", – сказав нардеп.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/31/u_poryadku_dennomu_parlamentu_nemaie_naygolovnishyh_pytan__nardep_lovochkin_1681059"/>
        <a href="https://zik.ua/news/2019/10/31/yaremenko_povynen_pity_u_vidstavku_z_posta_golovy_komitetu_i_sklasty_1680891"/>
        <a href="https://zik.ua/news/2019/10/31/yaroslav_dubnevych_gotovyy_na_aresht_i_bude_dobyvatysya_pravdy_1680781"/>
        <a href="https://zik.ua/news/2019/10/31/gensek_nato_protsytuvav_tarasa_shevchenka_u_vru_1680761"/>
      </related>
    </article>
  </body>
</html>