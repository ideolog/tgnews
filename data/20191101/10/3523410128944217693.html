<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637306/%DA%AF%D8%B4%D8%AA%E2%80%8C%D8%B2%D9%86%DB%8C-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B2%D8%B1%D9%87%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%DA%86%D8%A7%D9%87%E2%80%8C%D9%87%D8%A7%DB%8C-%D9%86%D9%81%D8%AA%DB%8C-%D8%B3%D9%88%D8%B1%DB%8C%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-01T10:21:00+00:00"/>
    <meta property="og:title" content="گشت‌زنی خودروهای زرهی آمریکا در نزدیکی چاه‌های نفتی سوریه"/>
    <meta property="og:description" content="منابع امنیتی در سوریه از کشف مقادیری زیادی از مهمات جنگی و مین‌های اسرائیلی و آمریکایی در مواضع تروریست‌ها در حومه جنوبی قنیطره خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/637306/%DA%AF%D8%B4%D8%AA%E2%80%8C%D8%B2%D9%86%DB%8C-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%B2%D8%B1%D9%87%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D9%86%D8%B2%D8%AF%DB%8C%DA%A9%DB%8C-%DA%86%D8%A7%D9%87%E2%80%8C%D9%87%D8%A7%DB%8C-%D9%86%D9%81%D8%AA%DB%8C-%D8%B3%D9%88%D8%B1%DB%8C%D9%87">گشت‌زنی خودروهای زرهی آمریکا در نزدیکی چاه‌های نفتی سوریه</a>
      </h1>
      <h2>منابع امنیتی در سوریه از کشف مقادیری زیادی از مهمات جنگی و مین‌های اسرائیلی و آمریکایی در مواضع تروریست‌ها در حومه جنوبی قنیطره خبر دادند.</h2>
      <address><time datetime="2019-11-01T10:21:00+00:00">01 Nov 2019, 10:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، یک منبع امنیتی در <b>سوریه</b>، روز گذشته اعلام کرد که مقامات ذیربط با همکاری با یگان<i>‌</i>های ارتش یک پناهگاه زیرزمینی حاوی مقادیر زیادی <b>مهمات جنگی</b> و مین‌های ضد زره ساخت<b> اسرائیل و آمریکا</b> در مواضع تروریست‌های داعشواقع در منطقه «تل ساقیه» و جنوب روستای «صیدا الحانوت» در حومه جنوبی قنیطره کشف کردند.</p>
      <p>این<i> منبع </i>تصریح کرد، این مین‌ها و بسیاری از سلاح‌های و خودروهای زرهیِ به‌جا مانده از تروریست‌ها که پیشتر در جریان پاکسازی مناطق آزاد‌شده کشف و شناسایی شده‌اند، ارتباط مستحکم میان این گروه‌های تروریستی و رژیم صهیونیستی را نشان می‌دهد که در سایه عملیات نظامی و پیشروی ارتش سوریه در این منطقه نمی‌تواند از تروریست‌ها حمایت مستمر کند.</p>
      <p>ارتش سوریه در سال 2018 و بعد از چهار سال اشغال استان القنیطره توسط داعش و جبهه النصره، توانست این منطقه را از چنگ تروریست‌ها آزاد کند.</p>
      <p>در تحولی دیگر از سوریه، به رغم این‌که واشنگتن ادعای عقب‎نشینی از خاک سوریه را کرده است ولی خبرگزاری «رویترز» در گزارشی از گشت‌زنی خودروهای زرهی ارتش آمریکا در نزدیکی چاه‌های نفت سوریه خبر داد.</p>
      <p>طبق این گزارش، خودروهای زرهی ارتش آمریکا روز پنجشنبه در نزدیکی مرز سوریه با ترکیه در بخشی از شمال شرقی سوریه در حال تردد بودند.</p>
      <p>یک منبع در میان «نیروهای دموکراتیک سوریه»، تردد خودروهای زرهی ارتش آمریکا در این منطقه را گشت‌زنی بین شهرهای «رومیلان» و «قحطانیه» توصیف کرد که در فاصله 20 کیلومتری نوار مرزی غرب سوریه واقع شده‌اند.</p>
      <p>شاهدان عینی نیز از تردد خودروهای زرهی ارتش آمریکا در خارج از شهر «القحطانیه» در 6 کیلومتری جنوب مرز خبر دادند.</p>
      <p>انتهای پیام/</p>
    </article>
  </body>
</html>