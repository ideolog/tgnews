<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/739502"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T10:05:00+00:00"/>
    <meta property="og:title" content="งวดหน้าคอหวยยังมีหวัง! หลังสารพัดเลขดังไม่มาตามนัด"/>
    <meta property="og:description" content="สู้ต่อไปในงวดหน้า หลังงวดนี้สารพัดเลขดังไม่มาตามนัด รางวัลเลขท้าย 2 ตัว ออก 79 ขณะที่รางวัลที่ 1 ออก หมายเลข 967375"/>
  </head>
  <body>
    <article>
      <h1>งวดหน้าคอหวยยังมีหวัง! หลังสารพัดเลขดังไม่มาตามนัด</h1>
      <address>
        <time datetime="2019-11-01T10:05:00+00:00">01 Nov 2019, 10:05</time>
      </address>
      <p>
        <b>สู้ต่อไปในงวดหน้า หลังงวดนี้สารพัดเลขดังไม่มาตามนัด รางวัลเลขท้าย 2 ตัว ออก 79 ขณะที่รางวัลที่ 1 ออก หมายเลข 967375</b>
      </p>
      <p>เมื่อวันที่ 1 พ.ย.62 ผู้สื่อข่าวรายงานบรรยากาศในห้องออกรางวัลสำนักงานสลากกินแบ่งรัฐบาล สนามบินน้ำ จังหวัดนนทบุรี งวดวันที่ 1 พ.ย.62 มีนายปวิณ ชำนิประศาสน์ รองปลัดกระทรวงมหาดไทย เป็นประธานการออกรางวัล ท่ามกลางประชาชนเดินทางเข้ามาร่วมลุ้นรางวัลหนาตาเพราะมีเลขดังให้ลุ้นติดตามจำนวนมาก<br/><br/>สำหรับเลขได้รับความนิยมมากสุดในงวดนี้ เป็นเลขมงคล 89 ขายกันใบละ 130-150 บาท และชุด 5 ใบขายกันที่ 700- 800 บาท ส่วนเลขอื่นที่ได้รับความนิยมรองลงมาเป็นเลขมงคล 13, 26, 70, 471 รวมถึงเลข 28, 728, 10, 910, 495, เลข23 วันปิยมหาราช เลข 12 ธ.ค. ขบวนพยุหยาตรารวมเรือ 52 ลำ เลขหลวงพ่อบุญอุ้ม ละสังขาร 65 ปี 35 พรรษา ประชุมอาเซียนครั้งที่ 35 วันที่ 2-4 พ.ย.62 และเลขคำโชนด 358, 41</p>
      <figure>
        <img src="https://www.dailynews.co.th/admin/upload/20191101/news_mmsjDbtxlP160622_533.jpg?v=201911020310?v=4905"/>
      </figure>
      <p>ขณะที่ผลการออกรางวัลเลขหน้า 3 ตัว ได้แก่ หมายเลข 323 และ 806 รางวัลเลขท้าย 3 ตัว ได้แก่ หมายเลข 021 และ 206 รางวัลเลขท้าย 2 ตัวได้แก่ หมายเลข 79 และรางวัลที่ 1 หมายเลข 967375 โดยระหว่างการออกรางวัลเซียนลอตเตอรี่ต่างออกอาการลุ้นกันหนัก แต่ก็ต้องผิดหวังกลับไปเมื่อเลขดังไม่มาตามที่นัดหมายไว้เลย ส่วนการออกรางวัลสลากฯ งวดหน้าออกวันที่ 16 พ.ย.62 ที่สำนักงานสลากกินแบ่งรัฐบาลสนามบินน้ำ จังหวัดนนทบุรี ตั้งแต่ เวลา 14.30 น.  เป็นต้นไป</p>
    </article>
  </body>
</html>