<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/cronaca/simulazione-di-reato-denunciato-1-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-01T10:53:00+00:00"/>
    <meta property="og:title" content="Simula il furto del ciclomotore sottoposto a fermo amministrativo"/>
    <meta property="og:description" content="Un trentenne è stato denunciato"/>
  </head>
  <body>
    <article>
      <h1>Simula il furto del ciclomotore sottoposto a fermo amministrativo</h1>
      <h2>Un trentenne è stato denunciato</h2>
      <address><time datetime="2019-11-01T10:53:00+00:00">01 Nov 2019, 10:53</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/20675860012580/anfi-2.mp4"/>
      </figure>
      <p>I Carabinieri della Stazione di Ospedaletto d’Alpinolo hanno denunciato alla competente Autorità Giudiziaria un trentenne della provincia di Salerno, ritenuto responsabile di “Sottrazione o distruzione di cose sottoposte a sequestro”, “Violazione colposa di doveri inerenti la custodia di cose sottoposte a sequestro” e “Simulazione di reato”.</p>
      <p>Nell’estate del 2018 il predetto veniva fermato dai Carabinieri del citato Comando, alla guida del suo ciclomotore sprovvisto di assicurazione. Qualche giorno fa, intimatogli di depositare il mezzo (sottoposto a fermo amministrativo da oltre un anno) per la confisca, questi dichiarava di averlo trasferito in un luogo diverso da quello prestabilito, da dove qualche mese fa ignoti l’avevano rubato.</p>
      <p>Nello sviluppo dell’attività emergevano alcuni elementi sufficienti ad instillare il germe del dubbio circa la veridicità di quanto denunciato.</p>
      <p>Alla luce di quanto emerso nel corso dell’indagine, a carico del trentenne è dunque scattato il deferimento in stato di libertà alla Procura della Repubblica di Avellino per i reati di cui agli articoli 334, 335 e 367 del Codice Penale.</p>
    </article>
  </body>
</html>