<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/proti-nardepa-pochali-kriminalne-rozsliduvannya-za-vislovlyuvannya-pro-zelenskiy-novini-ukrajini-50051055.html"/>
    <meta property="og:site_name" content="НВ"/>
    <meta property="article:published_time" content="2019-11-01T10:31:00+00:00"/>
    <meta property="og:title" content="Проти нардепа Федини розпочато кримінальне розслідування через висловлювання щодо Зеленського — Качура"/>
    <meta property="og:description" content="Член фракції Слуга народу Олександр Качура заявив, що до Єдиного реєстру досудових розслідувань внесено відомості щодо висловлювань нардепа від Євросолідарності Софії Федини щодо президента Володимира Зеленського."/>
  </head>
  <body>
    <article>
      <h1>Проти нардепа Федини розпочато кримінальне розслідування через висловлювання щодо Зеленського — Качура</h1>
      <h2>Член фракції Слуга народу Олександр Качура заявив, що до Єдиного реєстру досудових розслідувань внесено відомості щодо висловлювань нардепа від Євросолідарності Софії Федини щодо президента Володимира Зеленського.</h2>
      <address>
        <time datetime="2019-11-01T10:31:00+00:00">01 Nov 2019, 10:31</time>
      </address>
      <p>Про це він сказав у п’ятницю, 1 листопада, у кулуарах Верховної Ради, передає <a href="https://interfax.com.ua/">Інтерфакс-Україна</a>.</p>
      <p>«Наскільки мені відомо, саме на підставі моєї заяви про вчинення злочину були внесені до ЕРДР відомості про початок цього кримінального провадження», — повідомив Качура.</p>
      <p>Читайте також:<br/><a href="https://nv.ua/ukr/ukraine/politics/sofiya-fedina-rozpovila-pro-pogrozi-novini-ukrajini-50050427.html">&amp;nbsp«Писали, що мене чекає доля Гандзюк». Нардеп Федина розповіла про погрози після слів про Зеленського</a></p>
      <p>За його словами, висловлювання Федини щодо Зеленського нібито не можна розглядати як оціночні судження.</p>
      <p>«За це потрібно нести відповідальність, у тому числі кримінальну відповідальність, за заклики до вбивства людини, а також до повалення державної влади неконституційним шляхом. Це статті Кримінального кодексу», — додав він.</p>
      <p>Нагадаємо, обговорюючи хамство Зеленського під час його спілкування з добровольцями у Золотому 26 жовтня Федина та волонтерка Маруся Звіробій під час трансляції у Facebook висловили припущення, що під час однієї з таких поїздок президент може потрапити під обстріл або стати жертвою замаху.</p>
      <p>Читайте також:<br/><a href="https://nv.ua/ukr/ukraine/politics/zelenskiy-v-zolotomu-shcho-skazav-prezident-chogo-hochut-veterani-reakciya-merezhi-novini-ukrajini-50050144.html">&amp;nbsp42-й рік, президент, «не лох». Зеленський нагрубив ветерану в прифронтовому Золотому — всі подробиці скандалу</a></p>
      <p>У Слузі народу ці слова сприйняли як «погрозу» і «заклик до заколоту», у зв’язку з чим <a href="https://nv.ua/ukr/ukraine/politics/zagroza-zamahu-na-zelenskogo-sluga-narodu-zablokuvala-tribunu-radi-novini-ukrajini-50050405.html">заблокували трибуну у Верховній Раді.</a></p>
      <p>У свою чергу депутат від Євросолідарності Яна Зінкевич зазначила, що <a href="https://nv.ua/ukr/ukraine/politics/sluga-narodu-deputat-shevchenko-vzyav-uchast-u-propagandistskomu-shou-50049331.html">держзрадою є участь члена Слуги народу Євгена Шевченка у кремлівському пропагандистському шоу</a>.</p>
    </article>
  </body>
</html>