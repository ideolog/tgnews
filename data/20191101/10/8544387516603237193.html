<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/neos-poinikos-kodikas-isovia-se-piomenous-odigous/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T10:10:11+00:00"/>
    <meta property="og:title" content="Νέος ποινικός κώδικας: Μέχρι και ισόβια κάθειρξη για πιωμένους οδηγούς"/>
    <meta property="og:description" content="Μια σειρά μεγάλων αλλαγών φέρνει μαζί του νομοσχέδιο για τον νέο ποινικό κώδικα, το οποίο και αναμένεται να ψηφιστεί εντός των επόμενων εβδομάδων στο Κοινοβούλιο."/>
  </head>
  <body>
    <article>
      <h1>Νέος ποινικός κώδικας: Μέχρι και ισόβια κάθειρξη για πιωμένους οδηγούς</h1>
      <h2>Σημαντικές αλλαγές έρχονται στον Νέο Ποινικό Κώδικα</h2>
      <address><time datetime="2019-11-01T10:10:11+00:00">01 Nov 2019, 10:10</time> by <a rel="author">neolaia.gr Team</a></address>
      <p>Μια σειρά μεγάλων αλλαγών φέρνει μαζί του νομοσχέδιο για τον νέο ποινικό κώδικα, το οποίο και αναμένεται να ψηφιστεί εντός των επόμενων εβδομάδων στο Κοινοβούλιο.</p>
      <p>Το νομοσχέδιο αυτό ρυθμίζει ζητήματα, όπως η δωροδοκία από κρατικούς λειτουργούς, η οδήγηση υπό την επήρεια αλκοόλ, η ρίψη μολότοφ, οι επιθέσεις σε δημόσιους χώρους κ.α.</p>
      <p>
        <b>Ειδικότερα:</b>
      </p>
      <p>Όσον αφορά, για παράδειγμα, τις <b>τρομοκρατικές απειλές μέσω Διαδικτύου,</b> προβλέπεται φυλάκιση έως και τριών ετών, ενώ βαριές θα είναι και οι ποινές και για όσους οδηγούν μεθυσμένοι.</p>
      <p>Ποινή φυλάκισης έως τρία έτη <i>«σε όποιον δημόσια με οποιονδήποτε τρόπο ή μέσω του Διαδικτύου απειλεί με τέλεση τρομοκρατικής πράξης ή προκαλεί ή διεγείρει σε διάπραξή της και έτσι εκθέτει σε κίνδυνο δημόσια τάξη».</i></p>
      <p>Με την ίδια ποινή φυλάκισης (έως τρία έτη) τιμωρείται όποιος πραγματοποιεί ταξίδια <i>«με σκοπό να τελέσει ή να συμβάλει στην τέλεση τρομοκρατικού εγκλήματος, να συμμετάσχει στις δραστηριότητες τρομοκρατικής ομάδας, με επίγνωση του γεγονότος ότι η εν λόγω συμμετοχή θα συμβάλλει στις εγκληματικές δραστηριότητες αυτές της ομάδας ή με σκοπό να προσφέρει ή να παρακολουθήσει εκπαίδευση για τέλεση τρομοκρατικών πράξεων».</i></p>
      <p>
        <b>Επιθέσεις σε δημόσιους χώρους και συμβολαιογράφους</b>
      </p>
      <p>Με τις προωθούμενες διατάξεις σφίγγει ο νομικός κλοιός γύρω από τα μέλη της αναρχικής ομάδας «Ρουβίκωνας», αλλά και γύρω από πρόσωπα που διαπράττουν αδικήματα εις βάρος συμβολαιογράφων που διενεργούν πλειστηριασμούς.</p>
      <p>Αυστηροποιείται το νομικό πλαίσιο και για όσους επιτίθενται σε δημοσίους υπαλλήλους κατά την άσκηση των καθηκόντων τους, όπως αυτές που δέχτηκαν το περασμένο καλοκαίρι εφοριακοί που διενεργούσαν ελέγχους.</p>
      <p>
        <b>Η δωροδοκία και πάλι κακούργημα</b>
      </p>
      <p>Τα αδικήματα της δωροδοκίας και δωροληψίας υπαλλήλων, μετατρέπονται και πάλι σε κακούργημα μετά και τις αντιδράσεις από τον Οργανισμό Οικονομικής Συνεργασίας και Ανάπτυξης (ΟΟΣΑ).</p>
      <p>
        <b>Οδήγηση και αλκοόλ</b>
      </p>
      <p>Μέχρι και ισόβια κάθειρξη για όποιον οδηγεί υπό την επήρεια αλκοόλ ή ναρκωτικών και προκαλέσει απώλεια ανθρώπινων ζωών.</p>
      <p>
        <b>Για μολότοφ και εκρηκτικές ύλες</b>
      </p>
      <p>«Όποιος κατασκευάζει, προμηθεύεται, ή κατέχει εκρηκτικές ύλες, ή εκρηκτικές βόμβες από τις οποίες μπορεί να προκληθεί κίνδυνος για άνθρωπο τιμωρείται με φυλάκιση τριών ετών».</p>
      <p>Αντίθετα, αν χρήση των βομβών μολότοφ γίνεται σε δημόσιους χώρους ο δράστης θα τιμωρείται με κάθειρξη έως δέκα έτη (κακούργημα). Πάντως ο δράστης δεν τιμωρείται αν παραδώσει με τη θέλησή του στις αρχές τις εκρηκτικές ύλες που κατέχει ή εμπόδισε άλλους να κάνουν χρήση αυτών.</p>
      <p>
        <b>Δείτε ακόμα: <a href="https://www.neolaia.gr/2019/06/24/neos-poinikos-kodikas-mehri-kai-filakisi-gia-paravaseis-upo-tin-epireia-alkool/">Νέος Ποινικός Κώδικας: Μέχρι και φυλάκιση για τροχαίες παραβάσεις υπό την επήρεια αλκοόλ!</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/ellada-meiosis-teknothesias/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/staseis-ergasias-anakoinwthikan-se-trena-kai-proastiako/"/>
        <a href="https://neolaia.gr/2019/11/01/ksekinoun-simera-oi-endiameses-ekptoseis-2019-anoihta-ta-magazia/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/01/my-style-rocks-gnwsto-proswpo-kritiki-epitropi/"/>
        <a href="https://neolaia.gr/2019/11/01/pano-apo-15000-prosfiges-sti-moria/"/>
      </related>
    </article>
  </body>
</html>