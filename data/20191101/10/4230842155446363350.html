<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-stantsiyu-metro-hreshhatyk-vidkryly-na-teatralnij-tryvaye-perevirka/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T10:08:16+00:00"/>
    <meta property="og:title" content="Загрози немає: усі станції київського метро відновили роботу"/>
    <meta property="og:description" content="У Києві центральні станції метро Театральна та Хрещатик зачиняли на вхід та вихід у зв’язку з повідомленням про замінування. Наразі усі станції працюють у звичному режимі, правоохоронці не виявили вибухонебезпечних предметів."/>
  </head>
  <body>
    <article>
      <h1>Загрози немає: усі станції київського метро відновили роботу</h1>
      <address>
        <time datetime="2019-11-01T10:08:16+00:00">01 Nov 2019, 10:08</time>
      </address>
      <p>У Києві центральні станції метро Театральна та Хрещатик зачиняли на вхід та вихід у зв’язку з повідомленням про замінування. Наразі усі станції працюють у звичному режимі, правоохоронці не виявили вибухонебезпечних предметів.</p>
      <p>Столичні станції метро <b>Театральна, Хрещатик та пересадки зачиняли на вхід та вихід</b> через дзвінок про мінування.</p>
      <p>Наразі правоохоронці перевірили станцію Хрещатик та Театральну та не виявили вибухонебезпечних предметів, тому станції та переходи відкрили для пасажирів.</p>
      <p>Загалом ці станції не працювали близько двох годин. Повідомлення по замінування надійшло о 10.20.</p>
      <p><b>Читайте:</b> <a href="https://fakty.com.ua/ua/ukraine/20190919-dzvinky-pro-minuvannya-yake-pokarannya-i-yak-zminyly-protseduru-reaguvannya/">Дзвінки про “мінування”: яке покарання і як змінили процедуру реагування</a></p>
      <p>Станом на 10.25 на станції <b>метро Університет</b> утворилося велике скупчення людей через те, що усі намагалися вийти з метро.</p>
      <p>Потяги, котрі прибували до платформи, не одразу відчиняли двері, бо людям не було куди вийти.</p>
      <p>Також на вхід обмежили роботу станції <b>метро Арсенальна,</b> упродовж години ескалатори працювали тільки на підйом.</p>
      <p>Раніше Факти ICTV писали, що 56-річний чоловік <a href="https://fakty.com.ua/ua/proisshestvija/20190908-ne-vystachylo-na-proyizd-u-kyyevi-p-yanyj-cholovik-zaminuvav-metro/">“замінував” станцію метро Почайна</a> в Києві через те, що йому не продали жетон.</p>
    </article>
  </body>
</html>