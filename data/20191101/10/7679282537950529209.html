<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-kane-williamson-s-bowling-action-deemed-legal-by-icc-2826833.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T10:54:06+00:00"/>
    <meta property="og:title" content="बॉलिंग एक्शन को लेकर विलिमयसन को आईसीसी से मिली राहत"/>
    <meta property="og:description" content="न्यूजीलैंड क्रिकेट टीम के कप्तान केन विलियमसन को इंटरनेशनल क्रिकेट काउंसिल (आईसीसी) की ओर से राहत मिल गई है। श्रीलंका के खिलाफ टेस्ट सीरीज के दौरान विलियमसन का बॉलिंग एक्शन सवालों के घेरे में आया था।..."/>
  </head>
  <body>
    <article>
      <h1>बॉलिंग एक्शन को लेकर विलिमयसन को आईसीसी से मिली राहत</h1>
      <address><time datetime="2019-11-01T10:54:06+00:00">01 Nov 2019, 10:54</time> by <a rel="author">लाइव हिन्दुस्तान टीम,दुबई</a></address>
      <p>न्यूजीलैंड क्रिकेट टीम के कप्तान केन विलियमसन को इंटरनेशनल क्रिकेट काउंसिल (आईसीसी) की ओर से राहत मिल गई है। श्रीलंका के खिलाफ टेस्ट सीरीज के दौरान विलियमसन का बॉलिंग एक्शन सवालों के घेरे में आया था। जिसके बाद उनकी गेंदबाजी पर बैन लगा दिया गया था। आईसीसी के ग्रीन सिग्नल के बाद विलियमसन फिर से इंटरनेशनल क्रिकेट में गेंदबाजी कर सकेंगे।</p>
      <p>आईसीसी ने शुक्रवार को इसकी पुष्टि की। विलियमसन ने 11 अक्टूबर को लॉफबॉरो में गेंदबाजी एक्शन की जांच कराई थी। आईसीसी ने जांच में पाया कि विलियमसन का एक्शन आईसीसी बॉलिंग रेगुलेशन के तहत 15 डिग्री लेवल ऑफ टॉलरेंस के भीतर आता है। विलियमसनम के गेंदबाजी एक्शन को गॉल में इस साल श्रीलंका के साथ हुए पहले टेस्ट मैच के दौरान अवैध करार दिया गया था।</p>
      <h3>
        <a href="https://www.livehindustan.com/cricket/story-rohit-sharma-reaction-on-captaincy-in-odi-and-t20-international-2826792.html">लिमिटेड ओवर में कप्तान बनाए जाने को लेकर रोहित ने दिया ये जवाब</a>
      </h3>
      <h3>
        <a href="https://www.livehindustan.com/cricket/story-bcci-president-sourav-ganguly-ne-bataya-ki-kis-tarah-se-ravi-shastri-ki-zimmedari-badhai-jaayegi-2826700.html">BCCI अध्यक्ष गांगुली ने बताया कैसे बढ़ाई जाएगी रवि शास्त्री की जिम्मेदारी</a>
      </h3>
      <p>इससे पहले भी 2014 में विलियमसन के गेंदबाजी एक्शन पर सवाल उठे थे लेकिन उन्होंने अपने एक्शन में बदलाव करते हुए फिर से गेंदबाजी कराने का हक हासिल कर लिया था। विलियमसन फिलहाल क्रिकेट से ब्रेक पर चल रहे हैं। इंग्लैंड और न्यूजीलैंड के बीच पांच मैचों की टी20 सीरीज में उनकी जगह टिम साउदी टीम की कमान संभाल रहे हैं।</p>
    </article>
  </body>
</html>