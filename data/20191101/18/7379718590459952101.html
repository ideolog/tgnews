<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/01/pakistan-manifestazione-antigovernativa-a-islamabad"/>
    <meta property="og:site_name" content="euronews"/>
    <meta property="article:published_time" content="2019-11-01T18:48:50+00:00"/>
    <meta property="og:title" content="Pakistan: manifestazione antigovernativa a Islamabad"/>
    <meta property="og:description" content="Pakistan: manifestazione antigovernativa a Islamabad"/>
  </head>
  <body>
    <article>
      <h1>Pakistan: manifestazione antigovernativa a Islamabad</h1>
      <address>
        <time datetime="2019-11-01T18:48:50+00:00">01 Nov 2019, 18:48</time>
      </address>
      <p>Migliaia di dimostranti sono scesi nelle strade di Islamabad, presidiate da un ingente schieramento di forze dell'ordine, per chiedere le dimissioni del primo ministro Imran Khan.</p>
      <p>La protesta è stata organizzata da Maulana Fazlur Rahman, capo del partito religioso Jamait Umela-e-Islam Fazal (Jui-F), i cui sostenitori hanno raggiunto la capitale dopo una lunga marcia partita il 27 ottobre dalla città portuale di Karachi, cuore economico del Paese.</p>
      <p>All'iniziativa, denominata 'Azadi March' (marcia per la liberta'), si sono uniti anche attivisti di altri partiti dell'opposizione.</p>
      <p>Le forze di sicurezza hanno innalzato barriere servendosi di container per proteggere le sedi istituzionali, le ambasciate straniere e le residenze degli ambasciatori. Le comunicazioni internet sono state oscurate nella zona delle proteste per impedire la diffusione di notizie attraverso i social media.</p>
    </article>
  </body>
</html>