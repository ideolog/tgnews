<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424912/anarwtiesai-an-einai-bia-kampania-eyaisthhtopoihshs-sthn-kw"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T18:25:02+00:00"/>
    <meta property="og:title" content="«Αναρωτιέσαι αν είναι βία;» - Καμπάνια ευαισθητοποίησης στην Κω"/>
    <meta property="og:description" content="Καμπάνια ευαισθητοποίησης και ενημέρωσης με θέμα «Αναρωτιέσαι αν είναι βία;», για τη βία κατά των γυναικών, ξεκινά το Κέντρο Συμβουλευτικής Υποστήριξης Γυναικών του Δήμου Κω."/>
  </head>
  <body>
    <article>
      <h1>«Αναρωτιέσαι αν είναι βία;» - Καμπάνια ευαισθητοποίησης στην Κω</h1>
      <address>
        <time datetime="2019-11-01T18:25:02+00:00">01 Nov 2019, 18:25</time>
      </address>
      <p>
        <b>Καμπάνια ευαισθητοποίησης και ενημέρωσης με θέμα «Αναρωτιέσαι αν είναι βία;», για τη βία κατά των γυναικών, ξεκινά το Κέντρο Συμβουλευτικής Υποστήριξης Γυναικών του Δήμου Κω.</b>
      </p>
      <p>Η καμπάνια ξεκινά από σήμερα και θα διαρκέσει έως την 25η Νοεμβρίου, ημέρα που έχει ανακηρυχθεί ως Παγκόσμια Ημέρα για την Εξάλειψη της Βίας Κατά Των Γυναικών.</p>
      <p>Το πρώτο σκέλος των δράσεων περιλαμβάνει την προβολή φωτογραφικού και βιντεοσκοπημένου υλικού σχετικής θεματολογίας στα τοπικά Μέσα Ενημέρωσης, με την εθελοντική συμμετοχή επαγγελματιών και προσφιλών στην κοινωνία του νησιού προσώπων.</p>
      <p>Παράλληλα θα εξελιχθεί το δεύτερο σκέλος των δράσεων που αφορά τη διάδοση ανάλογων κοινωνικών μηνυμάτων, σε συνεργασία με εμπορικά καταστήματα που εδρεύουν στην πόλη της Κω.</p>
      <p>Σημειώνεται ότι στην Ελλάδα, σύμφωνα με πρόσφατες στατιστικές αναλύσεις της Ευρωπαϊκής Ένωσης, 1 στις 4 γυναίκες άνω των 15 ετών έχει βιώσει σωματική ή σεξουαλική βία τουλάχιστον μία φορά στη ζωή της, με το 21,3% των περιστατικών αυτών να μην καταγγέλλονται, ενώ άλλες μορφές βίας, όπως η ψυχολογική ή η παρενόχληση στο χώρο εργασίας δεν αναγνωρίζονται ως βία.</p>
    </article>
  </body>
</html>