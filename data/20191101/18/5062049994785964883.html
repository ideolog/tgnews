<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10604--bertensova-ukoncila-uspesnou-spolupraci-se-sluiterem-nove-angazovala-krajanku"/>
    <meta property="og:site_name" content="Tenisový svět"/>
    <meta property="article:published_time" content="2019-11-01T18:45:00+00:00"/>
    <meta property="og:title" content="Bertensová ukončila úspěšnou spolupráci se Sluiterem. Nově angažovala krajanku"/>
    <meta property="og:description" content="Kiki Bertensová ukončila úspěšnou spolupráci s trenérem Raemonem Sluiterem. Nizozemský tenisový odborník i aktuální světová desítka oznámili informaci v pátek na sociální sítí. Účastnice letošního Turnaje mistryň, která v Šen-čenu nahradila zraněnou Japonku Ósakaovou, zůstává věrná nadále svým krajanům a do pozice trenérky angažovala Elisu Tamaelaovou."/>
  </head>
  <body>
    <article>
      <h1>Bertensová ukončila úspěšnou spolupráci se Sluiterem. Nově angažovala krajanku</h1>
      <address>
        <time datetime="2019-11-01T18:45:00+00:00">01 Nov 2019, 18:45</time>
      </address>
      <p>
        <b>Kiki Bertensová ukončila úspěšnou spolupráci s trenérem Raemonem Sluiterem. Nizozemský tenisový odborník i aktuální světová desítka oznámili informaci v pátek na sociální sítí. Účastnice letošního Turnaje mistryň, která v Šen-čenu nahradila zraněnou Japonku Ósakaovou, zůstává věrná nadále svým krajanům a do pozice trenérky angažovala Elisu Tamaelaovou.</b>
      </p>
      <p>Raemon Sluiter převzal Kiki Bertensovou před čtyřmi lety. Spolupráce to byla velmi úspěšná a Bertensová se pod vedením svého krajana dostala mezi deset nejlepších tenistek světa. Sedmadvacetiletá tenistka se nyní rozhodla pro nový impuls a oznámila ukončení této spolupráce. </p>
      <p>„Někdy je třeba udělat těžké rozhodnutí, když jste přesvědčeni, že vás posunou dál. Chtěla bych Raemonovi poděkovat za všechno, co pro mě za poslední čtyři roky udělal. Vyrostla jsem jako hráčka i jako osobnost. Bez tebe by to nebylo možné,“ vzkázala Bertensová.</p>
      <p>Podobné slova volil i Sluiter, který považuje čtyřletou anabázi na velmi úspěšnou. „Rád bych poděkoval Kiki za důvěru, tvrdou práci a oddanost v posledních čtyřech letech,“ vzkázal nizozemský trenér, který popřál své již bývalé svěřenkyni hodně štěstí do další kapitoly její tenisové kariéry.</p>
      <p>Světová desítka rovněž oznámila jméno nové trenérky. Bertensová zůstává věrná nizozemským trenérům a rozhodla se angažovat pětatřicetiletou Elisu Tamaelaovou, která se dostala v žebříčku WTA nejvýše na 129. místo a získala na okruhu ITF osm singlových a devět deblových titulů. </p>
      <p>Bertensová si spolupráci s Tamaelaovou vyzkoušela již tento týden v Šen-čenu. Sluiter totiž nemohl do Číny odcestoval ze zdravotních důvodů.</p>
      <figure>
        <iframe data-src="https://twitter.com/raemonsluiter/status/1190140597878870016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <embed-post data-src="https://www.instagram.com/p/B4Tl45TB2Hy" data-service="Instagram"/>
      </figure>
      <footer>Jan Havlovic, foto: WTA</footer>
    </article>
  </body>
</html>