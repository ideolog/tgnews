<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mish-mash/2019/11/01/zad-kulisite-v-modata-elena-bineva.428226"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T18:00:00+00:00"/>
    <meta property="og:title" content="Зад кулисите в модата: Елена Бинева"/>
    <meta property="og:description" content="&quot;Професия модел&quot; - новият проект на Tialoto.bg | Dnes.bg"/>
  </head>
  <body>
    <article>
      <h1>Зад кулисите в модата: Елена Бинева</h1>
      <h2>"Професия модел" - новият проект на Tialoto.bg</h2>
      <address><time datetime="2019-11-01T18:00:00+00:00">01 Nov 2019, 18:00</time> by <a rel="author" href="https://www.dnes.bg/author/266" target="_blank">Криси Табачка</a></address>
      <p>Тя е млада, руса, изключително красива и с топли очи. Тя е Елена Бинева, откакто е навършила 20-години, е позната на цяла България като един от „диамантите“ – заслуженото прозвище на нея и останалите от ансамбъла. Тя е световна и европейска шампионка по художествена гимнастика, била е част от националния ансамбъл на България и е сред момичетата, заради които той става емблема на страната ни.</p>
      <p>Отказа се от художествената гимнастика, а сега застава пред Tialoto.bg в една съвсем нова светлина – да ни разкаже за пътя на модела, който е твърдо решена да извърви. В момента тя е сред лицата на Ivet Fashion и вече 4 месеца се занимава професионално с моделство.</p>
      <p>
        <b>Представяме ви Елена Бинева!</b>
      </p>
      <p>Не можем да не те попитаме – защо прекрати с художествената гимнастика и се насочи към моделството?</p>
      <p>Защото напоследък ми се струпаха много травми, една от които ставаше все по-зле и така се наложи да прекратя, за да могат момичетата да имат по-пълноценен план за тренировка и да са уверени, че ще излязат на състезание и ще дадат 100% от себе си.</p>
      <p>
        <b>По какво си приличат художествената гимнастика и моделството?</b>
      </p>
      <p>Хубавото е, че са доста еднакви, защото ако имаш работа като модел, ти си от сутрин до вечер с един екип от хора и нямаш толкова свободно време. Същото е с гимнастиката. Другото е, че за да си успешен модел, трябва да вярваш изцяло на своята агенция, на букера ти, трябва да им имаш пълно доверие и да знаеш, че дори и да ти кажат нещо негативно, то винаги ще е в твой плюс и в твоя полза. И трябва да се вслушаш, за да израстваш.</p>
      <p>
        <b>Спортът изгражда дисциплина, с какво това ти помага в модната индустрия?</b>
      </p>
      <p>И в моделството е така, трябва да си много самодисциплиниран. Работиш с хора, които са такива и ако отиде модел, който не може да се впише в техния график и ритъм на работа, нещата няма да се случат. Има много сходни неща между гимнастиката и моделството.</p>
      <p>
        <b>Цялото интервю с Елена Бинева </b>
        <i>
          <b>
            <a href="https://www.tialoto.bg/a/5-moda/98412-profesiya-model-elena-zlatnoto-momiche-v-modata">четете в Tialoto.bg </a>
          </b>
        </i>
      </p>
    </article>
  </body>
</html>