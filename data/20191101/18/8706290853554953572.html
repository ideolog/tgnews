<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/economy/681690/alpha-bank-poies-chreoseis-katargei"/>
    <meta property="og:site_name" content="enikos.gr"/>
    <meta property="article:published_time" content="2019-11-01T18:11:00+00:00"/>
    <meta property="og:title" content="Alpha Bank: Ποιες χρεώσεις καταργεί"/>
    <meta property="og:description" content="Σε κατάργηση των χρεώσεων για ανάληψη μετρητών από ΑΤΜ άλλων τραπεζών προχωρά η Alpha Bank..."/>
  </head>
  <body>
    <article>
      <h1>Alpha Bank: Ποιες χρεώσεις καταργεί</h1>
      <address>
        <time datetime="2019-11-01T18:11:00+00:00">01 Nov 2019, 18:11</time>
      </address>
      <p>Σε κατάργηση των χρεώσεων για ανάληψη μετρητών από ΑΤΜ άλλων τραπεζών προχωρά η <a href="https://www.enikos.gr/politics/681519/ston-pago-vazoun-oi-trapezes-tis-afxiseis-stis-promitheiesAlpha%20Bank">Alpha Bank </a>σε 16 νησιωτικές περιοχές όπου δεν λειτουργεί δικό της Κατάστημα ή ΑΤΜ, απορροφώντας την προμήθεια (Direct Access Fee-DAF) που έχουν καθιερώσει πανευρωπαϊκά όλα τα τραπεζικά ιδρύματα, για τις συγκεκριμένες συναλλαγές.</p>
      <p>Σε ανακοίνωσή της, η τράπεζα αναφέρει:</p>
      <p>"Η εφαρμογή των μηδενικών χρεώσεων θα ξεκινήσει από τις 11 Νοεμβρίου και αφορά στα νησιά Αγ. Ευστράτιος, Αγαθονήσι, Αλόννησος, Ανάφη, Δονούσα, Ηρακλειά, Θηρασιά, Καστελλόριζο, Κίμωλος, Σαμοθράκη, Σίκινος, Σκύρος, Σχοινούσα, Οινούσσες, Χάλκη και Ψαρά.</p>
      <p>Η Τράπεζα, η οποία σήμερα διατηρεί το μεγαλύτερο Δίκτυο Καταστημάτων στους νησιωτικούς νομούς της χώρας, με την απόφασή της αυτή αναγνωρίζει εμπράκτως την ανάγκη ελάφρυνσης των Πελατών της σε περιοχές όπου δεν έχουν την αντικειμενική δυνατότητα να επιλέξουν το δικό της Δίκτυο Καταστημάτων ή ΑΤΜ.</p>
      <p>Στο πλαίσιο της ανταποδοτικότητας έναντι των τοπικών κοινωνιών, η Alpha Bank εξετάζει την επέκταση του μέτρου και σε άλλες ακριτικές - απομακρυσμένες περιοχές της Ελλάδας.</p>
      <p>Παράλληλα, θα συνεχίσει να αναλαμβάνει πρωτοβουλίες για την ενθάρρυνση της πρόσβασης των συναλλασσόμενων στα τραπεζικά δίκτυα, για την ενίσχυση των εναλλακτικών δικτύων και τη μείωση της χρήσης μετρητών.</p>
      <p>Η σημερινή απόφαση της Alpha Bank για απορρόφηση του κόστους ανάληψης μετρητών από ΑΤΜ έρχεται σε συνέχεια της στήριξης που παρέχει επί σειρά ετών στους κατοίκους των ελληνικών νησιών, μέσω στοχευμένων Προγραμμάτων Εταιρικής Κοινωνικής Ευθύνης.</p>
      <p>Συγκεκριμένα, μέσω του Προγράμματος «Μαζί, με στόχο την υγεία», έχει ενισχύσει τα τελευταία πέντε χρόνια με ιατρικά μηχανήματα και ιατροφαρμακευτικό εξοπλισμό τα τοπικά ιατρεία σε 51 ελληνικά νησιά, μεταξύ των οποίων τα Ψαρά, ο Αγ. Ευστράτιος, το Καστελόριζο, η Νίσυρος, η Κάσος, η Θύμαινα, η Τήλος, οι Λειψοί και οι Φούρνοι.</p>
      <p>Επίσης, από το 2018 ξεκίνησε να διαθέτει σύγχρονα συστήματα διδασκαλίας, βιβλία και αθλητικό εξοπλισμό σε δημοτικά σχολεία ακριτικών περιοχών (Πρόγραμμα «Μαζί, με στόχο την παιδεία»), ενώ είναι σταθερά στο πλευρό των τοπικών κοινωνιών, προσφέροντας βοήθεια σε περιπτώσεις φυσικών καταστροφών, όπως στους σεισμούς σε Κω και Μυτιλήνη και στην πλημμύρα στη Σύμη".</p>
      <related>
        <h4>σχετικά άρθρα</h4>
        <a href="http://www.enikos.gr/economy/672404/garmin-pay-to-smartwatch-ginetai-portofoli-neos-protoporiakos-tro%0A%20%20%20%20%0A"/>
        <a href="http://www.enikos.gr/economy/680411/ta-senaria-gia-tis-meioseis-ton-trapezikon-chreoseon-poies-tha-ep%0A%20%20%20%20%0A"/>
        <a href="http://www.enikos.gr/society/681658/i-ethniki-symmetechei-stis-ekptoseis%0A%20%20%20%20%0A"/>
        <a href="http://www.enikos.gr/economy/681607/schedio-gia-prosorini-epikouriki-syntaxi-ti-exetazei-to-ypourgeio%0A%20%20%20%20%0A"/>
        <a href="http://www.enikos.gr/economy/681587/dikastikes-apofaseis-pilotos-gia-anadromika-syntaxiouchon%0A%20%20%20%20%0A"/>
        <a href="http://www.enikos.gr/economy/681599/sto-mikroskopio-oi-ekkremeis-ypotheseis-tou-nomou-katseli-energop%0A%20%20%20%20%0A"/>
        <a href="http://www.enikos.gr/economy/681579/freno-stis-yper-promitheies-poies-chreoseis-gia-trapezikes-synall%0A%20%20%20%20%0A"/>
        <a href="http://www.enikos.gr/economy/681529/diefkriniseis-tis-dias-gia-tis-chreoseis-tis-sta-atm-ton-trapezon%0A%20%20%20%20%0A"/>
        <a href="http://www.enikos.gr/economy/681424/meiothike-i-anergia-stin-ellada-ton-ioulio-analytika-ta-stoicheia%0A%20%20%20%20%0A"/>
      </related>
    </article>
  </body>
</html>