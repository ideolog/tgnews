<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-rohit-sharma-speaks-to-bcci-president-saurav-ganguly-says-team-ready-to-play-first-t20-match-2827666.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T18:04:43+00:00"/>
    <meta property="og:title" content="रोहित ने की BCCI अध्यक्ष गांगुली से बात, बोले-टीम पहला T20 खेलने को तैयार"/>
    <meta property="og:description" content="भारतीय कप्तान रोहित शर्मा ने शुक्रवार को बीसीसीआई अध्यक्ष सौरव गांगुली को आश्वासन दिया कि उनकी टीम राष्ट्रीय राजधानी क्षेत्र में वायु प्रदूषण को लेकर बढ़ती चिंताओं के बावजूद रविवार को बांग्लादेश के..."/>
  </head>
  <body>
    <article>
      <h1>रोहित ने की BCCI अध्यक्ष गांगुली से बात, बोले-टीम पहला T20 खेलने को तैयार</h1>
      <address><time datetime="2019-11-01T18:04:43+00:00">01 Nov 2019, 18:04</time> by <a rel="author">एजेंसी,नई दिल्ली</a></address>
      <p>भारतीय कप्तान रोहित शर्मा ने शुक्रवार को बीसीसीआई अध्यक्ष सौरव गांगुली को आश्वासन दिया कि उनकी टीम राष्ट्रीय राजधानी क्षेत्र में वायु प्रदूषण को लेकर बढ़ती चिंताओं के बावजूद रविवार को बांग्लादेश के खिलाफ पहला टी20 अंतरराष्ट्रीय क्रिकेट मैच खेलने को तैयार है। बांग्लादेश के खिलाड़ियों ने सुबह क्षेत्ररक्षण सत्र के दौरान प्रदूषण से बचने के लिए मास्क पहने हुए थे लेकिन दोपहर में अभ्यास करने वाली भारतीय टीम इसे लेकर बेपरवाह दिखी।</p>
      <p>बीसीसीआई सूत्र ने पीटीआई को नाम जाहिर नहीं करने की शर्त पर बताया, ''बीसीसीआई अध्यक्ष ने टीम का हालचाल जानने के लिए फोन किया था। सौरव गांगुली ने कार्यवाहक कप्तान रोहित शर्मा से चर्चा की कि टीम इस स्थिति से कैसे निपट रही है। भारतीय कप्तान ने पुष्टि की कि टीम ठीक है और बिना किसी समस्या के खुले में ट्रेनिंग सत्र में हिस्सा लिया।</p>
      <p>इस बीच केंद्रीय प्रदूषण नियंत्रण बोर्ड ने दिल्ली एवं जिला क्रिकेट संघ को सलाह दी है कि वह फिरोजशाह कोटला परिसर के भीतर पेड़ों को पानी से धोएं और दो किमी के दायरे में प्रदूषण फैलाने वाली चीजों पर नजर रखें।</p>
      <p>
        <b>
          <a href="https://www.livehindustan.com/cricket/story-bollywood-actress-anushka-sharma-shares-romantic-pic-with-hubby-virat-kohli-2827602.html">विवादों से बेफिक्र अनुष्का ने पति विराट के साथ शेयर की ये रोमांटिक फोटो</a>
        </b>
      </p>
    </article>
  </body>
</html>