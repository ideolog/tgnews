<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/01/infografika/polityka/pidsumky-roboty-rady-skilky-zakonoproektiv-uxvaleno-tyzhden"/>
    <meta property="og:site_name" content="Слово і Діло"/>
    <meta property="article:published_time" content="2019-11-01T18:34:01+00:00"/>
    <meta property="og:title" content="Підсумки роботи Ради: скільки законопроектів ухвалено за тиждень"/>
    <meta property="og:description" content="Верховна рада за тиждень ухвалила 22 законопроекти і 14 постанов. Партія Слуга народу виконала дві програмних обіцянки."/>
  </head>
  <body>
    <article>
      <h1>Підсумки роботи Ради: скільки законопроектів ухвалено за тиждень</h1>
      <address>
        <time datetime="2019-11-01T18:34:01+00:00">01 Nov 2019, 18:34</time>
      </address>
      <p>
        <b>Відразу видно, що Верховна рада вже не працює в «турборежимі»: депутати допізна не засиджуються, в п'ятницю було тільки ранкове засідання і один ухвалений законопроект, а всього за тиждень парламент ухвалив 22 законодавчі ініціативи. Аналітики «Слово і Діло» порахували підсумки роботи Ради за цей тиждень у цифрах.</b>
      </p>
      <p>З 29 жовтня по 1 листопада Рада ухвалила 14 постанов, зокрема, про проведення парламентських слухань, про внесення змін до порядку денного сесії, а також постанови про притягнення до кримінальної відповідальності, затримання і арешт нардепа Ярослава Дубневича.</p>
      <p>Крім того, були ухвалені 22 законопроекти, з них 10 – за основу та 12 – в цілому. Зокрема, в цілому було проголосовано рішення ратифікувати угоди про уникнення подвійного оподаткування з Кіпром, Малайзією і Великою Британією. Був ухвалений закон про заборону на вирубку лісів у Карпатському регіоні, а також зміни до державного бюджету-2019 (зокрема, на виплату зарплат шахтарям виділили 1 млрд гривень).</p>
      <p>Вчора, 31 жовтня, парламент ухвалив закон «Про внесення змін до деяких законодавчих актів України щодо конфіскації незаконних активів осіб, уповноважених на виконання функцій держави або місцевого самоврядування, і покарання за придбання таких активів». Завдяки цьому партія «Слуга народу» виконала дві програмних обіцянки: повернути відповідальність чиновників за незаконне і впровадити обов'язкову конфіскацію майна корупціонерів.</p>
      <figure>
        <img src="http://media.slovoidilo.ua/media/infographics/10/98249/98249-1_uk_origin.png"/>
      </figure>
      <p>Відзначимо, що з 21 жовтня до 1 листопада до Верховної ради внесли 75 законопроектів (серед них 11 альтернативних) і 51 постанову.</p>
      <p>Нагадаємо, докладніше, як пройшов тиждень у Верховній раді, можна прочитати в <a href="https://www.slovoidilo.ua/2019/11/01/stattja/polityka/persha-bijka-slozy-znyattya-nedotorkannosti-yak-projshov-tyzhden-radi">нашому матеріалі</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/18/infografika/polityka/pidsumky-roboty-rady-deputaty-tyzhden-uxvalyly-18-zakonoproektiv"/>
        <a href="https://www.slovoidilo.ua/2019/11/01/infografika/polityka/radi-zhovtni-bulo-zareyestrovano-bilshe-160-zakonoproektiv"/>
        <a href="https://www.slovoidilo.ua/2019/11/01/novyna/polityka/vr-zapracyuvala-elektronna-systema-reyestracziyi-narodnyx-deputativ"/>
        <a href="https://www.slovoidilo.ua/2019/10/31/infografika/polityka/rada-povernula-pokarannya-nezakonne-zbahachennya-yak-holosuvaly-nardepy"/>
      </related>
    </article>
  </body>
</html>