<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/739578"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T18:56:00+00:00"/>
    <meta property="og:title" content="การประชุมโลกร้อนCOP25ย้ายไปจัดที่สเปน"/>
    <meta property="og:description" content="การประชุมโลกร้อนของสหประชาชาติหรือCOP25 จะย้ายไปจัดที่กรุงมาดริดประเทศสเปนแทน หลังจากที่เจ้าภาพเดิมคือชิลีขอยกเลิกการเป็นเจ้าภาพเพราะมีเหตุชุมนุมประท้วง"/>
  </head>
  <body>
    <article>
      <h1>การประชุมโลกร้อนCOP25ย้ายไปจัดที่สเปน</h1>
      <address>
        <time datetime="2019-11-01T18:56:00+00:00">01 Nov 2019, 18:56</time>
      </address>
      <slideshow>
        <figure>
          <img src="https://www.dailynews.co.th/admin/upload/20191102/news_TAvKRLVaIK020823_533.jpg?v=20191102039"/>
        </figure>
        <figure>
          <img src="https://www.dailynews.co.th/admin/upload/20191102/news_fzlcCmEAYj020835_533.jpg?v=20191102039"/>
        </figure>
      </slideshow>
      <p>
        <b>การประชุมโลกร้อนของสหประชาชาติหรือCOP25 จะย้ายไปจัดที่กรุงมาดริดประเทศสเปนแทน หลังจากที่เจ้าภาพเดิมคือชิลีขอยกเลิกการเป็นเจ้าภาพเพราะมีเหตุชุมนุมประท้วง</b>
      </p>
      <p>สำนักข่าวเอพีรายงานจากกรุงเบอร์ลินประเทศเยอรมนีเมื่อวันที่ 1 พ.ย.ว่า นางแพทริเซีย เอสปิโนซา เลขาธิการการประชุมภาคีแห่งสหประชาชาติว่าด้วยการเปลี่ยนแปลงสภาพภูมิอากาศครั้งที่ 25 หรือที่เรียกกันว่า COP25 แถลงว่า ตัวแทนองค์กรผู้จัดการประชุมCOP25 ยอมรับข้อเสนอของสเปนที่จะขอรับเป็นเจ้าภาพจัดการประชุม COP25 ที่กรุงมาดริดประเทศสเปน ในระหว่างวันที่ 2-13 ธ.ค.นี้แทน หลังจากที่ประธานาธิบดีเซบาสเตียน ปิเญรา แห่งชิลีแถลงเมื่อวันพุธที่ผ่านมาว่า ขอยกเลิกแผนการที่จะจัดการประชุมCOP25รวมถึงการประชุมสุดยอดผู้นำเอเปก(กลุ่มความร่วมมือทางเศรษฐกิจแห่งภูมิภาคเอเชีย-แปซิฟิก) เพื่อมุ่งเน้นไปในการฟื้นฟูความสงบเรียบร้อยในประเทศชิลีหลังเกิดเหตุการณ์ชุมนุมประท้วงมาหลายสัปดาห์แล้วซึ่งทำให้มีผู้เสียชีวิต18 ศพ<br/>สำนักนายกรัฐมนตรีของนายเปโดร ซานเชซ แห่งสเปน ได้เสนอตัวเป็นเจ้าภาพแทนชิลี ส่งผลให้ตัวแทนของประเทศต่างๆทั่วโลกต้องรีบเปลี่ยนแผนการเดินทางใหม่ ส่วนนายกรัฐมนตรีสเปนซึ่งจะต้องมีการเลือกตั้งแห่งชาติในวันที่ 10 พ.ย.นี้เช่นกัน ก็ยินดีกับการตัดสินใจรับเป็นเจ้าภาพด้วย<br/><br/>เครดิตภาพAP</p>
    </article>
  </body>
</html>