<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/meninger/ordetfritt/2019/11/01/Jeg-er-ikke-kriminell-20296668.ece"/>
    <meta property="og:site_name" content="adressa.no"/>
    <meta property="article:published_time" content="2019-11-01T18:49:11+00:00"/>
    <meta property="og:title" content="Jeg er ikke kriminell"/>
    <meta property="og:description" content="Selvfølgelig er det tøft å jobbe i Nav når folk er misfornøyde."/>
  </head>
  <body>
    <article>
      <h1>Jeg er ikke kriminell</h1>
      <h2>Debatt</h2>
      <address><time datetime="2019-11-01T18:49:11+00:00">01 Nov 2019, 18:49</time> by <a rel="author">Terje Kilen</a></address>
      <p>Selvfølgelig er det tøft å jobbe i Nav når folk er misfornøyde.</p>
      <aside><a href="https://www.adressa.no/meninger/ordetfritt/2019/11/01/javascript:void(0);">Del denne artikkelen på Facebook</a> <a href="https://www.adressa.no/meninger/ordetfritt/2019/11/01/javascript:void(0);">Del denne artikkelen på Twitter</a> <a href="https://www.adressa.no/meninger/ordetfritt/2019/11/01/javascript:void(0);">Del denne artikkelen på e-post</a></aside>
      <p><b>Folk som sitter i kø </b>på Nav-kontoret, er ikke tapere. De er bare i en kjip situasjon akkurat nå, ellers hadde de jo ikke sittet der. Likevel er det lett å føle seg maktesløs i møtet med et system som gang etter gang viser seg ikke å være tilfredsstillende. Ofte må mennesker gå i kjelleren for å hente krefter når det kreves.</p>
      <p>
        <b>LES MER: <a href="https://www.adressa.no/nyheter/innenriks/2019/10/28/Flere-titalls-trygdemottakere-uskyldig-d%C3%B8mt-til-fengsel-20265185.ece">Flere titalls trygdemottakere uskyldig dømt til fengsel</a></b>
      </p>
      <p>Jeg tror Nav-ansatte er preget av mistenksomhet. Alle brukerne av Nav er for øvrig ikke skurker. Hvis hjelpeapparatet i stort omfang behandler sine brukere med mistenksomhet – og brukerne merker dette – er det bare de friskeste syke, de smarteste og de mest trassige som får hjelp. En motvillig hjelp av mistenksomme hjelpere.</p>
      <figure>
        <img src="https://www.adressa.no/incoming/article20296684.ece/9w7wdu/ALTERNATES/w980-portrait/Terje%20Kilen.jpg"/>
        <figcaption>Terje Kilen  Foto: Privat</figcaption>
      </figure>
      <p>Dermed kan hjelpeapparatet utvikle seg til å bli et stort apparat som tar motet fra mange mennesker. Selvfølgelig er det tøft å jobbe i Nav når folk er misfornøyde. Akkurat som om det er tøft å jobbe i barnevernet når folk mister ungene sine. Eller i entreprenørselskap som gjør store feil, slik at bygninger raser sammen. Det kan bli kjipe mediesaker og det kan vanke kritikk som svir.</p>
      <p>
        <b>LES OGSÅ: <a href="https://www.adressa.no/pluss/2019/10/30/Vet-ikke-hvor-mange-tr%C3%B8ndere-som-er-ber%C3%B8rt-av-Nav-skandalen-20283924.ece">Vet ikke hvor mange trøndere som er berørt</a></b>
      </p>
      <p><b>Kritikk bør være synlig</b>, særlig når det gjelder etater som har så stor betydning for folks liv som Nav. Omdømme er noe en bedrift eller institusjon selv skaper, det er ikke folket som har ansvaret for statlige etaters omdømme, heller ikke pressen.</p>
      <p>Dessuten blir ikke forholdene bedre av at omdømmet blir bedre. Omdømmet bedres av at forholdene bedres. Alle bedrifter ønsker positive historier om seg selv også Nav, det skjønner alle.</p>
      <p>
        <b>Følg <a href="https://www.facebook.com/Adressameninger/">Adresseavisen Meninger på Facebook</a> og </b>
        <b>Adresseavisen på <a href="https://www.facebook.com/adressa.no?fref=ts">Facebook,</a> <a href="https://www.instagram.com/adresseavisen/">Instagram</a> og <a href="https://twitter.com/adresseavisen">Twitter</a></b>
      </p>
      <p>
        <a href="https://www.adressa.no/meninger/2019/08/27/Adresseavisens-debattregler-19788375.ece">Adresseavisen ønsker en åpen og saklig debatt. Våre debattfelt er åpne 07-00 hver dag. Les debattreglene her.</a>
      </p>
    </article>
  </body>
</html>