<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/1/653249/"/>
    <meta property="og:site_name" content="Економічна правда"/>
    <meta property="article:published_time" content="2019-11-01T18:15:00+00:00"/>
    <meta property="og:title" content="Стрімінговий сервіс Apple TV+ запустили в Україні та ще 106 країнах світу"/>
    <meta property="og:description" content="Американська компанія Apple 1 листопада запустила стрімінговий сервіс Apple TV+ у 107 країнах, включаючи Україну."/>
  </head>
  <body>
    <article>
      <h1>Стрімінговий сервіс Apple TV+ запустили в Україні та ще 106 країнах світу</h1>
      <address>
        <time datetime="2019-11-01T18:15:00+00:00">01 Nov 2019, 18:15</time>
      </address>
      <p>Американська компанія Apple 1 листопада запустила стрімінговий сервіс Apple TV+ у 107 країнах, включаючи Україну.</p>
      <p>Про це повідомляється <a href="https://support.apple.com/ru-ru/HT204411">на сайті компанії.</a></p>
      <p>Apple TV+ - сервіс підписки з повністю оригінальним контентом за ціною 4,99 долара на місяць. Доступ можуть отримати до шести членів сім'ї.</p>
      <p>Зазначається, що стрімінговий сервіс доступний в додатку Apple TV на iPhone, iPad, Apple TV, iPod touch, Mac та інших платформах, а також на сайті tv.apple.com. Додаток Apple TV можна знайти  на деяких моделях телевізорів Samsung Smart TV.</p>
      <p>Серіали виходять англійською мовою. Доступні озвучки французькою, німецькою, італійською, японською, португальською, іспанською та деякими іншими мовами. Також можна включити субтитри, які, зокрема, доступні українською та російською мовами.</p>
      <p>Поки на платформі представлені дев’ять телешоу, в тому числі серіали "Ранкове шоу" з Різ Уізерспун, Дженніфер Еністон і Стівом Кареллом, "Бачити" з Джейсоном Момоа, "Заради всього людства", "Дікінсон" та інші.</p>
      <p>Економічна правда</p>
    </article>
  </body>
</html>