<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/tiri-sportive-2/meci-acasa-pentru-handbalistele-de-la-csu-oradea-sambata-cu-csu-universitatea-de-vest-timisoara-152508.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-01T18:15:00+00:00"/>
    <meta property="og:title" content="Meci acasă pentru handbalistele de la CSU Oradea, sâmbătă, cu CSU Universitatea de Vest Timișoara"/>
    <meta property="og:description" content="Formația bihoreană de handbal feminin CSU Oradea va susține în acest sfârșit de săptămână pe teren propriu jocul din etapa a 7-a a campionatului Diviziei A, Seria D. Elevele antrenoarei Doina Ardelean vor juca, sâmbătă, de la ora 12, la Sala LPS Bihorul, în compania bănățencelor de la CSU Universitatea de Vest Timișoara."/>
  </head>
  <body>
    <article>
      <h1>Meci acasă pentru handbalistele de la CSU Oradea, sâmbătă, cu CSU Universitatea de Vest Timișoara</h1>
      <address><time datetime="2019-11-01T18:15:00+00:00">01 Nov 2019, 18:15</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/mingehandbalgenericplasa01112019.JPG"/>
      </figure>
      <p>Handbalistele de la CSU Oradea vor disputa sâmbătă, cu începere de la ora 12, jocul din etapa a 7-a a Seriei D din cadrul campionatului Diviziei A.</p>
      <p>Elevele antrenoarei Doina Ardelean vor primi replica bănățencelor de la CSU Universitatea de Vest Timișoara.</p>
      <p>Jocul este programat la Sala LPS Bihorul, întrucât sala de jocuri sportive a Universității este ocupată în acest weekend cu întreceri de tir sportiv.</p>
      <p>Aflate pe locul 3, cu 4 victorii din 6 meciuri, orădencele pornesc cu prima șansă în această confruntare, în cadrul căreia vor avea ca adversară penultima clasată. Echipa din Timișoara fiind pe poziția a 5-a, cu o singură victorie la activ.</p>
      <p>Meciul dintre CSU Oradea și CSU Universitatea de Vest Timișoara va fi arbitrat de cuplul bistrițean F. Horoba – R.Pelin.</p>
      <p>În celelalte dispute ale rundei de sâmbătă, liderul clasamentului, Crișul Chișineu Criș va juca la Baia Mare, pe terenul ultimei clasate, CS Marta din localitate, în timp ce la Tg. Mureș, formația de pe locul II, CSM din localitate o va avea ca adversară pe CSU Reșița, a patra clasată.</p>
      <p>
        <b>Clasamentul Seriei D din Divizia A la handbal feminin, înaintea etapei a 7-a:</b>
      </p>
      <p>1     ACS Crișul Chisineu-Criș     6     5     1     0     186     145     41     16 <br/>2     CSM Tg. Mureș     6     4     1     1     174     143     31     13 <br/>3     CSU Oradea     6     4     0     2     165     167     -2     12 <br/>4     CSU Reșița     6     3     0     3     147     142     5     9 <br/>5     CSU Universitatea de Vest Timișoara     6     1     0     5     139     176     -37     3 <br/>6     CS Marta Baia Mare     6     0     0     6     138     176     -38     0 </p>
    </article>
  </body>
</html>