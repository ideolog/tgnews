<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/u-rosiji-suditimut-rudkovskogo-novini-ukrajini-50051192.html"/>
    <meta property="og:site_name" content="НВ"/>
    <meta property="article:published_time" content="2019-11-01T18:54:00+00:00"/>
    <meta property="og:title" content="У Росії судитимуть українського ексміністра за «напад на посольство»"/>
    <meta property="og:description" content="У Росії Генпрокуратура затвердила обвинувальний акт у кримінальній справі проти екснародного депутата України, ексміністра транспорту та зв’язку Миколи Рудьковського."/>
  </head>
  <body>
    <article>
      <h1>У Росії судитимуть українського ексміністра за «напад на посольство»</h1>
      <h2>У Росії Генпрокуратура затвердила обвинувальний акт у кримінальній справі проти екснародного депутата України, ексміністра транспорту та зв’язку Миколи Рудьковського.</h2>
      <address>
        <time datetime="2019-11-01T18:54:00+00:00">01 Nov 2019, 18:54</time>
      </address>
      <p>Про це повідомляється на сайті російської прокуратури.</p>
      <p>Ексміністра підозрюють у нападі на будівлю російського посольства в Києві червні 2014 року.</p>
      <p>Засідання відбудеться в Московському міському суді - саме туди було направлено обвинувальний висновок.</p>
      <p>Нагадаємо, що 28 вересня 2018 року <a href="https://nv.ua/ukr/world/countries/zmi-u-moskvi-zatrimali-ukrajinskoho-eks-ministra-rudkovskoho-2497507.html">в Москві був затриманий і поміщений під варту колишній міністр транспорту України</a> Микола Рудьковський.</p>
      <p>У Росії проти нього відкрито кримінальну справу за ч. 2 ст. 360 КК РФ (напад на осіб чи установи, які користуються міжнародним захистом).</p>
      <p>За даними російського слідства, 14 червня 2014 року Рудьковський, «діючи в групі з іншими особами, брав участь у псуванні майна посольства Росії, які в тому числі з використанням підручних засобів закидали фасад будівлі».</p>
      <p>За словами адвокатів, Рудьковський визнав, що кинув один камінь в будівлю посольства, який в підсумку не долетів, «під тиском натовпу». Тому кваліфікацію «в складі групи», він заперечує.</p>
    </article>
  </body>
</html>