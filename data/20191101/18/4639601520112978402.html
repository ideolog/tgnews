<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/aade-lavrakia-se-elegxous-aytokiniton-me-ksenes-pinakides/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T18:25:06+00:00"/>
    <meta property="og:title" content="ΑΑΔΕ: Λαβράκια σε ελέγχους αυτοκινήτων με ξένες πινακίδες"/>
    <meta property="og:description" content="Διαπιστώθηκαν 1.001 παραβάσεις στο 9άμηνο του 2019"/>
  </head>
  <body>
    <article>
      <h1>ΑΑΔΕ: Λαβράκια σε ελέγχους αυτοκινήτων με ξένες πινακίδες</h1>
      <h2>Διαπιστώθηκαν 1.001 παραβάσεις στο 9άμηνο του 2019</h2>
      <address><time datetime="2019-11-01T18:25:06+00:00">01 Nov 2019, 18:25</time> by <a rel="author">ΤοΒΗΜΑ Team</a></address>
      <p>Σημαντικά είναι τα ευρήματα των ελέγχων, που διενήργησαν το εννεάμηνο του 2019 οι τελωνειακές υπηρεσίες της Ανεξάρτητης Αρχής Δημοσίων Εσόδων, για τη νόμιμη κατοχή και κυκλοφορία οχημάτων και συγκεκριμένα για τη διαφύλαξη των δασμοφορολογικών επιβαρύνσεων και του ειδικού τέλους ταξινόμησης.</p>
      <figure>
        <img src="https://www.tovima.gr/wp-content/uploads/2019/11/01/CAR2-450x248.jpg"/>
      </figure>
      <p>Συγκεκριμένα σε 4.194 ελέγχους, διαπιστώθηκαν 1.001 παραβάσεις</p>
      <p>
        <a href="https://www.in.gr/2019/11/01/greece/prosfygiko-apokalyptiko-reportaz-tou-bbc-stous-prosfygikous-kataylismous-tou-aigaiou/">Διαβάστε ακόμη : Προσφυγικό : Αποκαλυπτικό ρεπορτάζ του BBC στους προσφυγικούς καταυλισμούς του Αιγαίου</a>
      </p>
      <p>Σε έλεγχο, που διενέργησαν υπάλληλοι του Ά Τελωνείου Θεσσαλονίκης για την εφαρμογή της νομοθεσίας περί προσωρινής εισαγωγής οχημάτων με ξένες πινακίδες στην Ελλάδα, σε υπαίθρια επιχείρηση, που έχει ως αντικείμενο εργασιών, Εμπορία – Πάρκινγκ – Σέρβις – Επισκευές, στην ευρύτερη περιοχή της Θεσσαλονίκης, εντόπισαν σταθμευμένα είκοσι επτά (27) αυτοκίνητα, που  έφεραν ξένες πινακίδες. Τα αυτοκίνητα δεσμεύθηκαν και από τον έλεγχο που ακολούθησε διαπιστώθηκαν:</p>
      <p>Σε δεκαεπτά (17) περιπτώσεις, παραβάσεις της σχετικής νομοθεσίας (δ. 247/88, Ν. 2960/01), ενώ εκκρεμεί ο έλεγχος για επτά (7) οχήματα.</p>
      <p>Για τα οχήματα, που διαπιστώθηκε παράβαση, συντάχθηκε Έκθεση Ελέγχου, η οποία διαβιβάστηκε στο Δικαστικό Τμήμα του Τελωνείου για τον καταλογισμό και την είσπραξη των προβλεπόμενων προστίμων.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>