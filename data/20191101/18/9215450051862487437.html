<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.edigest.hk/article/122215/%e6%a8%93%e5%b8%82/%e8%b2%b7%e6%a8%93%e4%b8%8a%e8%bb%8a-%e7%b4%b0%e5%96%ae%e4%bd%8d-lumpsum-%e6%88%90%e6%9c%ac/"/>
    <meta property="og:site_name" content="經濟一週"/>
    <meta property="article:published_time" content="2019-11-01T18:17:13+00:00"/>
    <meta property="og:title" content="買樓上車心態要調整！細單位LumpSum細有優勢｜1%Anthony "/>
    <meta property="og:description" content="有讀者見Anthony Sir分享一個位於佐敦的細單位，其學員以402萬元買到一個約280呎的兩房單位，成功上車。讀者請教買樓上車的心態。"/>
  </head>
  <body>
    <article>
      <h1>買樓上車心態要調整！細單位LumpSum細有優勢｜1%Anthony </h1>
      <address><time datetime="2019-11-01T18:17:13+00:00">01 Nov 2019, 18:17</time> by <a rel="author">1% Anthony</a></address>
      <p>有讀者見Anthony Sir分享一個位於佐敦的細單位，其學員以402萬元買到一個約280呎的兩房單位，成功上車。讀者請教買樓上車的心態。</p>
      <p>撰文：<a href="https://www.edigest.hk/article/author/anthonychung/">1%Anthony </a> ｜ 圖片：iStock</p>
      <p>Anthony Sir：<br/>最近睇你的 <a href="https://www.youtube.com/channel/UCZhuklzKTW2lUBx2geid11g/featured">Youtube頻道</a>，分享一個位於佐敦的細價樓，見到你的學員以402萬元買到一個約280呎的兩房單位，成功上車。我俾屋企人睇，講極佢哋都唔明，話一係就唔好買，一買就要買大啲，要為將來結婚生仔打算，但又嫌樓價貴喎，買樓上車的心態其實應該係點？我應該點同佢哋講呢？ <br/>讀者Eunege</p>
      <h3>買樓上車，大有大買，細有細買！</h3>
      <p>買樓上車，大有大買，細有細買！ 鬼唔知龍頭大屋苑、高尚住宅區、交通方便、樓齡新、裝修靚、會所正、四房一廳、全海景、連埋個大天台，好咩？買得起先得，買得到就唔係上車啦！絕大部份買樓上車的朋友要做的就是，因應自己有限的預算，揀選最值得買的物業。</p>
      <h3>這就是所謂性價比高</h3>
      <p>就好似同學買的這個單位，雖然面積不到280呎，但開則靚，可以間到兩間房，可以放四乘六呎床兼且擺個衣櫃。樓齡雖然唔算新，但都唔算舊，30幾年，比附近很多40、50年的舊樓新得多，外觀保養不俗，最重要是足以做到30年<a href="https://www.edigest.hk/tag/%e6%8c%89%e6%8f%ad/">按揭</a>。 以質素相若的物業來說，402萬元這個價錢，即使深水埗、土瓜灣這些舊區都買唔到，更何況是鄰近高鐵西九龍站的優質地段呢？地段的價值，其實從市值租金已經可以反映出來。 同學這個單位用作自住，所以用另一位同學在區內的單位作評估，該單位的面積、樓齡都差不多，位置上比較靠近油麻地，算是冇這個單位咁好，都順利以1.4萬元租出，相信這個市場租值都相當實在。</p>
      <figure>
        <img src="https://images.edigest.hk/wp-content/uploads/2019/11/1983atir01_20414450865dbc04f13d89c.jpg"/>
      </figure>
      <p>成本低，回報高！普通人只看到的是，單位面積大唔大，間格裝修景觀靚唔靚，表面！投資者卻看到的是，單位可以賺幾多，成本幾多，回報幾多，專業！ 同學在今年新年前買入這個單位，當時按揭政策仍然是沿用舊制，即是只有450萬元以下最多做9成按揭，貸款上限360萬元，450萬至600萬元可以做8成按揭，600萬元以上最多只可以做6成按揭。 近年樓價反覆上升，400萬元以下，可以做盡9成按揭的單位非常搶手，買少見少，在舊制度之下，這個單位首期只需要42萬元，區內質素相若的單位，在2018年高位的時候成交約530萬元。</p>
      <p>延伸閱讀：<a href="https://www.edigest.hk/article/122098/%e6%a8%93%e5%b8%82/%e7%a7%9f%e9%87%91%e5%9b%9e%e5%a0%b1%e7%8e%87%e5%8d%87-%e6%a8%93%e5%b8%82-%e4%b8%89%e5%a4%a7%e8%a8%8a%e8%99%9f/">8月租金回報率回升！樓市見底的三大訊號</a></p>
      <p>保守一點，打個折扣，假設持貨3年之後，升25%，以500萬元賣出，潛在賺幅接近100萬元，以42萬元首期計算，潛在回報接近2.5倍！ 同期如果買一個800萬元，普通人眼中覺得面積夠大、間格景觀裝修靚的單位，假設3年之後同樣升25%，但因為當時首期要40%，回報就只有25/40，潛在回報只有62.5%，遠低於同學的單位，你話係咪值得同學高興先？ 細屋變大屋 一間變幾間 這是細單位過去搶手的原因。</p>
      <p>新政策之下，800萬元以下的單位都可以做到9成按揭，形勢有所不同，不過買咗都要供嘛，細單位始終LumpSum細，仍有優勢。 千萬不要小看細單位買樓上車就是這樣，以有限的預算，買最有投資價值的單位，幾十萬首期，幾年之後就變過百萬，再幾年之後就變幾百萬，細屋變大屋，一間變幾間，就係咁簡單，如果不能用投資者的眼光睇買樓，往後就只能原地踏步，離財務自由愈來愈遠。</p>
      <h3>相關文章</h3>
      <figure>
        <img src="https://images.edigest.hk/wp-content/uploads/2019/10/-_14871001495da6e1ed64c98.png"/>
      </figure>
      <h3>
        <a href="https://www.edigest.hk/article/122215/%e6%a8%93%e5%b8%82/%e8%b2%b7%e6%a8%93%e4%b8%8a%e8%bb%8a-%e7%b4%b0%e5%96%ae%e4%bd%8d-lumpsum-%e6%88%90%e6%9c%ac/javascript:void(0)">「租者置其屋計劃」上車更易 對樓市衝擊少</a>
      </h3>
      <figure>
        <img src="https://images.edigest.hk/wp-content/uploads/2019/09/-1anthony-_8704188065d820dc301466.png"/>
      </figure>
      <h3>
        <a href="https://www.edigest.hk/article/122215/%e6%a8%93%e5%b8%82/%e8%b2%b7%e6%a8%93%e4%b8%8a%e8%bb%8a-%e7%b4%b0%e5%96%ae%e4%bd%8d-lumpsum-%e6%88%90%e6%9c%ac/javascript:void(0)">政府要收農地起公屋？好過明日大嶼 實際過開拓棕地｜1%Anthony｜經一專欄</a>
      </h3>
      <figure>
        <img src="https://images.edigest.hk/wp-content/uploads/2019/09/-1anthony_9258323545d75cf312984e.png"/>
      </figure>
      <h3>
        <a href="https://www.edigest.hk/article/122215/%e6%a8%93%e5%b8%82/%e8%b2%b7%e6%a8%93%e4%b8%8a%e8%bb%8a-%e7%b4%b0%e5%96%ae%e4%bd%8d-lumpsum-%e6%88%90%e6%9c%ac/javascript:void(0)">買樓係有危先有機！樓市大劈價 想買定等再後悔？｜1%Anthony｜經一專欄</a>
      </h3>
      <figure>
        <img src="https://images.edigest.hk/wp-content/uploads/2019/08/20190829h012_11702456905d68fcbe4202d.png"/>
      </figure>
      <h3>
        <a href="https://www.edigest.hk/article/122215/%e6%a8%93%e5%b8%82/%e8%b2%b7%e6%a8%93%e4%b8%8a%e8%bb%8a-%e7%b4%b0%e5%96%ae%e4%bd%8d-lumpsum-%e6%88%90%e6%9c%ac/javascript:void(0)">樓市所謂劈價盤 實質減少少！執平貨要等呢個機會｜1%Anthony｜經一專欄</a>
      </h3>
    </article>
  </body>
</html>