<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Neveroyatno-Samo-sled-2-dni-temperaturite-dostigat-27-gradusa-u-nas-910443"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-01T18:14:00+00:00"/>
    <meta property="og:title" content="Невероятно! Само след 2 дни температурите достигат 27 градуса у нас!"/>
    <meta property="og:description" content="В неделя и понеделник повишението на температурите ще продължи. Ще духа умерен, в Източна България и..."/>
  </head>
  <body>
    <article>
      <h1>Невероятно! Само след 2 дни температурите достигат 27 градуса у нас!</h1>
      <address>
        <time datetime="2019-11-01T18:14:00+00:00">01 Nov 2019, 18:14</time>
      </address>
      <p>В неделя и понеделник повишението на температурите ще продължи. Ще духа умерен, в Източна България и на места северно от планините и силен вятър от юг-югозапад; там дневните температури ще достигнат до 25-27°, в останалите райони ще са между 15-20°, съобщиха от НИМХ. Облачността ще е разкъсана, на места и до слънчево.</p>
      <p>По-значителни временни увеличения на облачността ще има в понеделник след обяд над югозападните райони, през нощта срещу вторник - над югоизточните; на места там и ще превали. Вятърът за кратко ще се смени със запад-северозападен, но във вторник отново ще стане южен. Във вторник и облачността отново ще намалее, в по-голямата част от страната до слънчево време.</p>
      <p>Остава топло. И в средата на седмицата ще бъде предимно слънчево и топло, но на места сутрин ще има краткотрайна мъгла, а в четвъртък ще има и по-значителни, но временни увеличения на облачността и на места ще превали. Вятърът ще бъде от запад-югозапад, слаб до умерен. В петък отново ще се усили южният вятър и ще се задържи топло. Облачността ще е разкъсана, до слънчево.</p>
    </article>
  </body>
</html>