<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/na_donechchyni_spiymaly_inozemtsya_yakyy_organizuvav_mizhnarodnyy_kanal_torgivli_1681845"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T18:27:00+00:00"/>
    <meta property="og:title" content="На Донеччині спіймали іноземця, який організував міжнародний канал торгівлі людьми"/>
    <meta property="og:description" content="У місті Маріуполь Донецької області правоохоронці спіймали іноземця, який вербував та відправляв жінок для сексуальної експлуатації до Швейцарії."/>
  </head>
  <body>
    <article>
      <h1>На Донеччині спіймали іноземця, який організував міжнародний канал торгівлі людьми</h1>
      <address>
        <time datetime="2019-11-01T18:27:00+00:00">01 Nov 2019, 18:27</time>
      </address>
      <p>
        <b>У місті Маріуполь Донецької області правоохоронці спіймали іноземця, який вербував та відправляв жінок для сексуальної експлуатації до Швейцарії.</b>
      </p>
      <p>Про це повідомляє <a href="http://police.dn.ua/news/view/politsejski-donechchini-vikrili-inozemtsya-yakij-organizuvav-mizhnarodnij-kanal-torgivli-lyudmi">пресслужба </a>поліції регіону.</p>
      <p>Згідно з повідомленням, за допомогою месенджерів громадянин Туреччини вербував дівчат, обіцяючи високий заробіток – до 1000 євро на тиждень, та гідні умови проживання. </p>
      <p>Також за рахунок майбутньої зарплатні він оформлював їм документи для виїзду. Спільником зловмисника став мешканець Німеччини, який погодився відвести та супроводжувати маріупольчанок в якості повій до Швейцарії.</p>
      <p>Як зазначається, відрядження жінок "на заробіток" діяло за налагодженою схемою. Умовивши одну з них  на сексуальну експлуатацію, чоловік пообіцяв їй додаткові 20% від суми з кожної дівчини, яку вона підшукає та передасть йому для вербування. Після згоди двох "працівниць" зловмисник планував вивезти їх за межі України, проте при виїзді з Маріуполя вони були затримані поліцейськими. </p>
      <p>Наразі громадянина Туреччини затримали, вирішується питання щодо повідомлення про підозру за ч. 2 ст. 149 (Торгівля людьми) Кримінального кодексу.</p>
      <p>Нагадаємо, кримські поліцейські та прикордонники <a href="https://zik.ua/news/2019/10/23/politsiya_vykryla_organizatoriv_shemy_torgivleyu_lyudmy_1674291">викрили схему вербування </a>громадян України для переправлення мігрантів до країн ЄС. </p>
      <related>
        <h4>читайте також</h4>
        <a href="https://zik.ua/news/2019/09/25/u_mariupoli_na_pishohidnomu_perehodi_zbyly_dvoh_ditey_1654335"/>
        <a href="https://zik.ua/news/2019/08/08/u_mariupoli_pedofila_zasudyly_do_14_rokiv_vyaznytsi_1621897"/>
        <a href="https://zik.ua/news/2019/06/11/u_mariupoli_vykryly_pidpilnu_narkolaboratoriyu_z_vygotovlennya_metadonu_ta_1591055"/>
        <a href="https://zik.ua/news/2019/05/06/u_mariupoli_dvoh_ditey_piskom_zasypalo_na_smert_1565743"/>
      </related>
    </article>
  </body>
</html>