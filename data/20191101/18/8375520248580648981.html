<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zhitel-mikolajeva-namagavsya-provezti-v-rosiyu-detali-do-viyskovih-korabliv-637104.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T18:58:12+00:00"/>
    <meta property="og:title" content="Житель Миколаєва намагався провезти в Росію деталі до військових кораблів"/>
    <meta property="og:description" content="Нелегальний вантаж правоохоронці вилучили при перетині державного кордону"/>
  </head>
  <body>
    <article>
      <h1>Житель Миколаєва намагався провезти в Росію деталі до військових кораблів</h1>
      <address>
        <time datetime="2019-11-01T18:58:12+00:00">01 Nov 2019, 18:58</time>
      </address>
      <h4>Нелегальний вантаж правоохоронці вилучили при перетині державного кордону</h4>
      <p>Правоохоронці викрили жителя Миколаєва, який намагався незаконно переправити до Російської Федерації комплектуючих до військових кораблів. Про це повідомляє <a href="https://ssu.gov.ua/ua/news/1/category/2/view/6668#.Sk27nVA6.dpbs">пресцентр</a> Служби безпеки України.</p>
      <p>За інформацією правоохоронців, ринкова вартість виявленого обладнання становить понад півтора мільйона гривень.</p>
      <p>«У ході досудового розслідування встановлено, що мешканець Миколаєва планує незаконно переправити деталі, які використовуються під час ремонту і технічного обслуговування двигунів на кораблях Військово-морського флоту РФ», - йдеться у повідомленні.</p>
      <p>Під час обшуку за місцем проживання організатора оборудки виявлено флеш-накопичувачі, комп`ютерну техніку, що містить листування із замовниками з Росії.</p>
      <p>Напередодні <a href="https://glavcom.ua/news/sbu-viyavila-shroni-zi-zbrojeyu-na-lvivshchini-ta-hersonshchini-foto-636717.html">СБУ виявила схрони зі зброєю на Львівщині та Херсонщині</a>. Зокрема, у Бориславі зі схрону, облаштованого у нежитловій будівлі, правоохоронці вилучили 400-грамову тротилову шашку, автомат АК-47, чотири гранати РГД-5 та Ф-1 із запалами до них.</p>
      <p>Також зі схрону неподалік Нової Каховки, у лісосмузі, вилучено вісім пострілів до підствольного гранатомета ВОГ-25, дев’ять гранатометних пострілів, чотири підривних механізми, п’ять окопних та кумулятивних зарядів. Крім того, виявлено 200-грамову тротилову шашку, гранату та понад 16 тисяч набоїв різного калібру. </p>
      <related>
        <a href="https://glavcom.ua/news/dbr-bude-rozsliduvati-spravu-fedini-yaka-obrazila-zelenskogo--637101.html"/>
        <a href="https://glavcom.ua/country/criminal/zhiteli-priluk-drugiy-den-shturmuyut-policiyu-vimagayut-rozsliduvati-zagadkovu-smert-pidlitka-637099.html"/>
        <a href="https://glavcom.ua/news/aferist-z-bankovoji-za-15-mln-prodavav-posadu-direktora-derzhpidprijemstva-636997.html"/>
      </related>
    </article>
  </body>
</html>