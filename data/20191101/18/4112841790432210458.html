<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76113-V-Cine-zneuzivaju-zive-psy-a-prasata-ako-figuriny-pri-crash-testoch-detskych-autosedaciek"/>
    <meta property="og:site_name" content="REFRESHER"/>
    <meta property="article:published_time" content="2019-11-01T18:42:00+00:00"/>
    <meta property="og:title" content="V Číne zneužívajú živé psy a prasatá ako figuríny pri crash testoch detských autosedačiek"/>
    <meta property="og:description" content="Áno, aj takéto veci sa dejú v 21. storočí."/>
  </head>
  <body>
    <article>
      <h1>V Číne zneužívajú živé psy a prasatá ako figuríny pri crash testoch detských autosedačiek</h1>
      <address><time datetime="2019-11-01T18:42:00+00:00">01 Nov 2019, 18:42</time> by <a rel="author">Vladimír Mičuda</a></address>
      <p>
        <b>Áno, aj takéto veci sa dejú v 21. storočí.</b>
      </p>
      <p>Len nedávno sa na internet dostali zábery, ako na opiciach, psoch či mačkách testujú chemikálie, pričom zvieratá trpia až dovtedy, dokým im nepodľahnú. Nezisková organizácia za práva zvierat PETA <a href="https://www.peta.org/blog/peta-china-car-crash-tests/">prezdieľala</a> dokument, ktorý ukazuje, ako neľudsky sa k zvieratám správajú niektoré čínske spoločnosti,<b> ktoré testujú detské autosedačky.</b> Blog si všimol web<a href="https://www.ladbible.com/news/animals-live-dogs-and-pigs-used-as-test-dummies-for-cruel-car-crash-tests-20191031"> LADBible</a>.</p>
      <related>
        <a href="https://refresher.sk/70275-V-nemeckom-laboratoriu-testuju-na-zvieratach-chemikalie-zo-zaberov-mrazi-Psa-porcuju-na-stole-opice-drzia-sputane"/>
      </related>
      <p>Špeciálny prístroj simuluje dopravnú nehodu. Do autosedačky posadia ošípanú či psa a testy trvajú dovtedy, dokým zviera nemá celé telo krvavé a rozmliaždené. </p>
      <p>Zneužívanie živého tvora na takéto testy PETA odsudzuje, pričom to nazýva násilným a zbytočným experimentom. <b>Zvieratá boli podľa ich slov vystrašené a trpeli.</b><i> „Do sedačky posadia psa na sedadlo v tvare L, ako keby to bol človek, pričom ho pripevnia pásmi,“</i> píše PETA. Ďalej upresňujú postupy, ako celé testovanie prebieha.</p>
      <figure>
        <img src="https://i.refresher.sk/public/vladimir-micuda/ostatne/dasd.jpg"/>
        <figcaption>
          <cite>International Journal of Crashworthiness</cite>
        </figcaption>
      </figure>
      <p>Zvieraťu na hlavu pribijú kovový disk so senzormi, čo mu spôsobí ťažkosti s motorikou. Následne podstupuje fiktívne nehody, polovica z testovaných zvierat nárazy neprežije. Experiment im spôsoboval zlomeniny, pomliaždeniny aj tržné rany. Ak prasa či pes kruté testovanie prežije, aj tak ho čaká smrť, nasleduje pitvanie, píšu v blogu. <b>Testy trvali niekoľko hodín, zvieratám nedávali jedlo ani pitie. </b></p>
      <p>Celé sa to odohráva v Číne. PETA zdôrazňuje, že dnes už existujú na testovanie aj iné metódy, ktoré sú rovnako efektívne a netrpí pri nich živý tvor.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50658-V-Belgicku-uvazuju-o-spolocnom-pochovavani-ludi-a-ich-zvieratiek-Odpocivat-by-mohli-v-jednej-urne"/>
        <a href="https://refresher.sk/45700-Slobodna-matka-uz-3-roky-nenakupuje-maso-pretoze-zacala-lovit-zvierata-v-divocine"/>
        <a href="https://refresher.sk/47974-Ikea-zacala-predavat-novy-stylovy-nabytok-Pre-ludi-vsak-urceny-nie-je"/>
        <a href="https://refresher.sk/59739-Portugalsko-zakaze-pouzivanie-divokych-zvierat-v-cirkusoch"/>
        <a href="https://refresher.sk/59795-PETA-ta-chce-krvavym-videom-presvedcit-aby-si-sa-stal-veganom-Mtvymi-zvieratami-odradza-od-konzumacie-masa"/>
        <a href="https://refresher.sk/76106-Muzi-su-vtipnejsi-ako-zeny-ukazala-studia"/>
        <a href="https://refresher.sk/76095-Muz-mal-v-nose-18-rokov-ten-isty-balonik-s-marihuanou-Spomenul-si-az-ked-prisli-bolesti-hlavy"/>
        <a href="https://refresher.sk/76091-Muz-sa-narodil-s-deviatimi-prstami-na-nohe-Operaciu-kvoli-rodicom-odkladal-az-do-21-rokov"/>
      </related>
    </article>
  </body>
</html>