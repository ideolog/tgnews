<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/ldquo-mifsud-non-ha-alcun-collegamento-comunicazioni-flynn-217897.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-01T18:03:00+00:00"/>
    <meta property="og:title" content="Nei telefonini di mifsud non ci sono dati favorevoli o rilevanti per michael flynn. che vuol dire ch"/>
    <meta property="og:description" content="“MIFSUD NON HA ALCUN COLLEGAMENTO CON LE COMUNICAZIONI DI FLYNN CON L’AMBASCIATORE RUSSO” - IL DIPARTIMENTO DELLA GIUSTIZIA AMERICANO NON HA TROVATO NEI TELEFONINI DEL MISTERIOSO PROFESSORE DELLA LINK CONTATTI CON L’EX CONSIGLIERE PER LA SICUREZZA NAZIONALE DELLA CASA BIANCA: “MIFSUD È INVECE CONNESSO ALL’ATTIVITÀ CRIMINALE DI PAPADOPOULOS” – CHE VUOL DIRE? CHE FLYNN, CHE NEL 2017 AMMISE DI AVER MENTITO ALL’FBI, ORA SOSTIENE DI ESSERE STATO INCASTRATO…"/>
  </head>
  <body>
    <article>
      <h1>Nei telefonini di mifsud non ci sono dati favorevoli o rilevanti per michael flynn. che vuol dire ch</h1>
      <address>
        <time datetime="2019-11-01T18:03:00+00:00">01 Nov 2019, 18:03</time>
      </address>
      <p>
        <b>“MIFSUD NON HA ALCUN COLLEGAMENTO CON LE COMUNICAZIONI DI FLYNN CON L’AMBASCIATORE RUSSO” - IL DIPARTIMENTO DELLA GIUSTIZIA AMERICANO NON HA TROVATO NEI TELEFONINI DEL MISTERIOSO PROFESSORE DELLA LINK CONTATTI CON L’EX CONSIGLIERE PER LA SICUREZZA NAZIONALE DELLA CASA BIANCA: “MIFSUD È INVECE CONNESSO ALL’ATTIVITÀ CRIMINALE DI PAPADOPOULOS” – CHE VUOL DIRE? CHE FLYNN, CHE NEL 2017 AMMISE DI AVER MENTITO ALL’FBI, ORA SOSTIENE DI ESSERE STATO INCASTRATO…</b>
      </p>
      <hr/>
      <p>
        <b>Da <a href="http://www.adnkronos.com/">www.adnkronos.com</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254322/867010.htm">
          <img src="https://cdn-static.dagospia.com/img/foto/01-2017/michael-flynn-867010.jpg"/>
        </a>
        <figcaption>MICHAEL FLYNN</figcaption>
      </figure>
      <p>Nei due BlackBerry "utilizzati da Joseph Mifsud" non sono presenti dati "favorevoli" o "rilevanti" per il procedimento penale a carico di Michael Flynn. E' quanto si legge nelle risposta che il Dipartimento di Giustizia Usa ha inviato a Sidney Powell, legale dell'ex consigliere per la Sicurezza nazionale della Casa Bianca.</p>
      <figure>
        <a href="https://www.dagospia.com/mediagallery/Dago_fotogallery-254322/1230175.htm">
          <img src="https://cdn-static.dagospia.com/img/foto/10-2019/mifsud-1230175.png"/>
        </a>
        <figcaption>Mifsud</figcaption>
      </figure>
      <p>Nella richiesta presentata alla Corte distrettuale del District of Columbia il 15 ottobre, l'avvocato Powell aveva chiesto al Dipartimento di Giustizia di produrre come prove a discarico di Flynn i due BlackBerry "in uso" al professore maltese, al centro delle presunte diramazioni italiane del Russiagate, convinta che tra i dati dei due dispositivi vi fossero elementi favorevoli al suo assistito.</p>
      <figure>
        <a href="https://www.dagospia.com/mediagallery/Dago_fotogallery-254322/867009.htm">
          <img src="https://cdn-static.dagospia.com/img/foto/01-2017/donald-trump-michael-flynn-867009.jpg"/>
        </a>
        <figcaption>DONALD TRUMP MICHAEL FLYNN</figcaption>
      </figure>
      <p>"Mifsud - si legge nel documento di replica depositato in tribunale il 29 ottobre - non ha alcun collegamento con le comunicazioni dell'imputato con l'ambasciatore russo nel dicembre del 2016" o con altre vicende connesse a Flynn, in relazione al suo caso giudiziario. Mifsud, si legge ancora nel documento, è invece "connesso all'attività criminale di George Papadopoulos, che il 7 ottobre del 2017 ha ammesso di aver mentito all'Fbi sulla natura e la tempistica delle sue interazioni con Mifsud". Un passaggio che richiama la ricostruzione contenuta nel rapporto Mueller.</p>
      <figure>
        <a href="https://www.dagospia.com/mediagallery/Dago_fotogallery-254322/850058.htm">
          <img src="https://cdn-static.dagospia.com/img/foto/11-2016/michael-t-flynn-850058.jpg"/>
        </a>
        <figcaption>MICHAEL T FLYNN</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1227973.htm">
          <img src="https://cdn-static.dagospia.com/img/foto/10-2019/simona-mangiante-george-papadopoulos-1227973_tn.jpeg"/>
        </a>
        <figcaption>simona mangiante george papadopoulos</figcaption>
      </figure>
      <p>Va ricordato che quella di Flynn è stata la prima testa eccellente dell'Amministrazione Trump a cadere per l'affaire Russiagate. A dicembre del 2017 ammise di aver mentito all'Fbi durante un interrogatorio del gennaio dello stesso anno sui suoi rapporti col governo russo.</p>
      <figure>
        <a href="https://www.dagospia.com/mediagallery/Dago_fotogallery-254322/1219003.htm">
          <img src="https://cdn-static.dagospia.com/img/foto/10-2019/william-barr-john-durham-1219003.jpg"/>
        </a>
        <figcaption>WILLIAM BARR JOHN DURHAM</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1137484.htm">
          <img src="https://cdn-static.dagospia.com/img/foto/03-2019/donald-trump-putin-1137484.jpg"/>
        </a>
        <figcaption>donald trump putin</figcaption>
      </figure>
      <p>Flynn, sulla scia della controinchiesta dell'attorney general William Barr e del procuratore John Durham sull'origine dell'indagine dell'Fbi sulla Campagna di Trump, e seguendo le orme dello stesso Papadopoulos, altra figura chiave del Russiagate e delle sue presunte diramazioni italiane, ora sostiene di essere stato incastrato.</p>
      <figure>
        <a href="https://www.dagospia.com/mediagallery/Dago_fotogallery-254322/1222827.htm">
          <img src="https://cdn-static.dagospia.com/img/foto/10-2019/mifsud-con-olga-roh-1222827.jpg"/>
        </a>
        <figcaption>Mifsud con Olga Roh</figcaption>
      </figure>
      <p>La notizia che il Dipartimento di Giustizia era in possesso di due BlackBerry con sim britannica, appartenuti a Mifsud, era emersa nelle scorse settimane. A divulgarla, producendo documenti ufficiali, era stata per l'appunto il legale di Flynn, Sidney Powell, senza spiegare come ne fosse venuta a conoscenza. Alcuni media Usa avevano associato l'acquisizione dei due BlackBerry da parte del Dipartimento di Giustizia alle visite effettuate a Roma ad agosto e a settembre da Barr e Durham. La notizia era stata smentita seccamente dall'intelligence italiana.</p>
      <figure>
        <a href="https://www.dagospia.com/mediagallery/Dago_fotogallery-254322/1227960.htm">
          <img src="https://cdn-static.dagospia.com/img/foto/10-2019/george-papadopoulos-a-un-evento-trump-1227960_tn.jpeg"/>
        </a>
        <figcaption>george papadopoulos a un evento trump</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1222823.htm">
          <img src="https://cdn-static.dagospia.com/img/foto/10-2019/joseph-mifsud-stephan-roh-and-a-former-russian-government-official-alexey-klishi-1222823.jpg"/>
        </a>
        <figcaption>Joseph Mifsud, Stephan Roh, and a former Russian government official, Alexey Klishin, sat at a conference at the Link University campus in Rome</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1222246.htm">
          <img src="https://cdn-static.dagospia.com/img/foto/10-2019/vincenzo-scotti-frattini-mifsud-1222246.png"/>
        </a>
        <figcaption>vincenzo scotti frattini mifsud</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1227961.htm">
          <img src="https://cdn-static.dagospia.com/img/foto/10-2019/george-papadopoulos-a-un-evento-trump-1227961_tn.jpeg"/>
        </a>
        <figcaption>george papadopoulos a un evento trump</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1227967.htm">
          <img src="https://cdn-static.dagospia.com/img/foto/10-2019/simona-mangiante-george-papadopoulos-1227967_tn.jpeg"/>
        </a>
        <figcaption>simona mangiante george papadopoulos</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1222243.htm">
          <img src="https://cdn-static.dagospia.com/img/foto/10-2019/joseph-mifsud-vincenzo-scotti-1222243.jpg"/>
        </a>
        <figcaption>joseph mifsud vincenzo scotti</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1227970.htm">
          <img src="https://cdn-static.dagospia.com/img/foto/10-2019/simona-mangiante-george-papadopoulos-1227970_tn.jpeg"/>
        </a>
        <figcaption>simona mangiante george papadopoulos</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254322/1222824.htm">
          <img src="https://cdn-static.dagospia.com/img/foto/10-2019/stephan-claus-roh-e-mifsud-1222824.jpg"/>
        </a>
        <figcaption>Stephan Claus Roh e Mifsud</figcaption>
      </figure>
    </article>
  </body>
</html>