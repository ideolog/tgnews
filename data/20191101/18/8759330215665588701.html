<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901989/zidane-tevreden-over-hazard-maar-mist-nog-beetje-scorend-vermogen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T18:22:00+00:00"/>
    <meta property="og:title" content="Zidane tevreden over Hazard: “Maar mist nog beetje scorend vermogen”"/>
    <meta property="og:description" content="Eden Hazard loopt nu al enkele weken rond bij Real Madrid. De beste Hazard zagen de fans van de Koninklijke nog niet, maar Zinédine Zidane is wel tevreden over onze landsgenoot. Dat vertelde Zidane vrijdag tijdens een persconferentie."/>
  </head>
  <body>
    <article>
      <h1>Zidane tevreden over Hazard: “Maar mist nog beetje scorend vermogen”</h1>
      <address>
        <time datetime="2019-11-01T18:22:00+00:00">01 Nov 2019, 18:22</time>
      </address>
      <p>
        <b>Eden Hazard loopt nu al enkele weken rond bij Real Madrid. De beste Hazard zagen de fans van de Koninklijke nog niet, maar Zinédine Zidane is wel tevreden over onze landsgenoot. Dat vertelde Zidane vrijdag tijdens een persconferentie.</b>
      </p>
      <p>Dit weekend neemt Real Madrid het op tegen Real Betis. Zoals gebruikelijk sprak Zidane de pers toe. Het ging ook over Hazard. "Jullie zeggen dat hij almaar beter speelt. Dat klopt ook", aldus Zidane. "Maar hij mist nog iets. Hazard mist nog een beetje scorend vermogen", aldus de Franse trainer van Real Madrid.</p>
      <p>"Wij maken ons geen zorgen. We zijn blij met Hazard. Elke dag wordt hij beter. Hij heeft gewoon nog een beetje tijd nodig. Wanneer Hazard begint te scoren, zullen wij heel blij zijn met Hazard", stelde Zidane nog.</p>
      <figure>
        <iframe src="https://www.youtube.com/embed/ifpGbpnhsno" width="560" height="315" data-service="Youtube" scrolling="no"/>
      </figure>
      <p>Dit seizoen kon Hazard nog maar één scoren voor Real Madrid. Dat deed hij in de 4-2 zege tegen Granada. Door een blessure aan de dij miste de Rode Duivel de competitiestart.</p>
    </article>
  </body>
</html>