<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595317/i-arsenal-exei-to-quottalento-tou-aionaquot-symfona-me-ton-klop"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T18:23:00+00:00"/>
    <meta property="og:title" content="Η Άρσεναλ έχει το &quot;ταλέντο του αιώνα&quot; σύμφωνα με τον Κλοπ!"/>
    <meta property="og:description" content="Ο Γιούργκεν Κλοπ θεωρεί πως το πιο μεγάλο ταλέντο στο ποδόσφαιρο είναι παίκτης της Άρσεναλ και συγκεκριμένα ο Γκαμπριέλ Μαρτινέλι.   Παράσημο από..."/>
  </head>
  <body>
    <article>
      <h1>Η Άρσεναλ έχει το "ταλέντο του αιώνα" σύμφωνα με τον Κλοπ!</h1>
      <address><time datetime="2019-11-01T18:23:00+00:00">01 Nov 2019, 18:23</time> by <a rel="author">Sigmalivesports</a></address>
      <p>Ο Γιούργκεν Κλοπ θεωρεί πως το πιο μεγάλο ταλέντο στο ποδόσφαιρο είναι παίκτης της Άρσεναλ και συγκεκριμένα ο Γκαμπριέλ Μαρτινέλι.<br/> <br/>Παράσημο από τον Γιούργκεν Κλοπ της Λίβερπουλ έλαβε ο 18χρονος επιθετικός της Άρσεναλ, Γκαμπριέλ Μαρτινέλι. Ο Βραζιλιάνος ποδοσφαιριστής ήταν καταπληκτικός στη συγκλονιστική αναμέτρηση των δύο ομάδων στο League Cup Αγγλίας, καθώς σκόραρε δύο γκολ στο παιχνίδι.<br/> <br/>Ο Γερμανός κόουτς, λοιπόν, την ώρα που μιλούσε για τον δικό του Φαν Ντε Μπεργκ -τον οποίο αποθέωσε επίσης- τόνισε πόσο δύσκολο ήταν το έργο του απέναντι στον Κανονιέρη, Μαρτινέλι. Βέβαια, ο Κλοπ πήγε με "βαριά" δήλωση αναφορικά με τον Βραζιλιάνο, αφού τον χαρακτήρισε "ταλέντο του αιώνα".<br/> <br/>Συγκεκριμένα, ο πρωταθλητής του Champions League με τους Κόκκινους είπε: "Ο Φαν Ντε Μπεργκ έκανε καταπληκτικό παιχνίδι. Είναι δύσκολο να βγάλεις άκρη με αυτούς τους παίκτες. Με τον Μαρτινέλι έχουν την ίδια ηλικία, αλλά αυτός είναι το ταλέντο του αιώνα, ένας καταπληκτικός επιθετικός, άρα είναι πραγματικά δύσκολο".<br/> <br/>Η Άρσεναλ απέκτησε τον Μαρτινέλι το καλοκαίρι του '19 αντί 7 εκατ. ευρώ από την βραζιλιάνικη Ιτουάνο.<br/> <br/>sport24.gr</p>
    </article>
  </body>
</html>