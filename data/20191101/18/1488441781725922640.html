<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/questa-la-foto-dal-vivo-motorola-razr-stavate-aspettando-cose-quellenorme-cornice-foto-677480/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T18:12:23+00:00"/>
    <meta property="og:title" content="Questa è LA foto dal vivo di Motorola RAZR che stavate aspettando, ma cos’è quell’enorme cornice? (foto)"/>
    <meta property="og:description" content="Certo, le foto pubblicate ieri del Motorola RAZR sono proprio belle, ma non mostrano lo smartphone in azione nel mondo reale...."/>
  </head>
  <body>
    <article>
      <h1>Questa è LA foto dal vivo di Motorola RAZR che stavate aspettando, ma cos’è quell’enorme cornice? (foto)</h1>
      <address><time datetime="2019-11-01T18:12:23+00:00">01 Nov 2019, 18:12</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Certo, le <a href="https://www.androidworld.it/2019/10/31/razr-pieghevole-motorola-nella-foto-dal-vivo-bello-non-sottile-677245/">foto pubblicate ieri</a> del <a href="https://www.androidworld.it/tag/motorola-razr/">Motorola RAZR</a> sono proprio belle, ma non mostrano lo smartphone in azione nel mondo reale. A colmare questa lacuna ci pensa una <a href="https://www.weibo.com/1904634630/Ie9LyE5uN?type=comment#_rnd1572628006863">foto pubblicata</a> sul social network cinese <b>Weibo</b>, nella quale il pieghevole di Motorola si mostra in tutta la sua grandezza.</p>
      <p>A prima vista, sembra di avere davanti l’effettivo <b>Motorola RAZR del 2004</b>. Un ottimo <b>effetto nostalgia</b> smorzato solamente dalla mancanza di cerniere che spezzano a metà lo schermo. Certo, non è lo smartphone più sottile in commercio, ma <a href="https://www.androidworld.it/2019/10/31/razr-pieghevole-motorola-nella-foto-dal-vivo-bello-non-sottile-677245/">lo sapevamo già</a>.</p>
      <p>Tutto del telefono conferma quello già visto ieri: troviamo il <b>lettore d’impronte</b> nel rigonfiamento inferiore e il <b>notch</b> sulla parte superiore. Rimane <b>un solo punto interrogativo</b>: lo schermo arriverà fino al confine con il rigonfiamento inferiore o si bloccherà molto prima come si vede nella foto in galleria?</p>
      <p>Via: <a href="https://9to5google.com/2019/11/01/motorola-razr-folding-phone-wild-leaks/">9to5Google</a></p>
    </article>
  </body>
</html>