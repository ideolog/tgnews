<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/money/serednya-zarplata-shtatnogo-pracivnika-na-bukovini-u-veresni-stanovila-ponad-8-tis-grn-379686"/>
    <meta property="og:site_name" content="Погляд"/>
    <meta property="article:published_time" content="2019-11-01T18:07:00+00:00"/>
    <meta property="og:title" content="Середня зарплата штатного працівника на Буковині у вересні становила понад 8 тис. грн."/>
    <meta property="og:description" content="Середня номінальна заробітна плата штатного працівника підприємств, установ та організацій Чернівецької області у вересні нинішнього року становила 8 338 гривень"/>
  </head>
  <body>
    <article>
      <h1>Середня зарплата штатного працівника на Буковині у вересні становила понад 8 тис. грн.</h1>
      <h2>Найвищий рівень оплати праці в регіоні - понад 13 тисяч гривень</h2>
      <address>
        <time datetime="2019-11-01T18:07:00+00:00">01 Nov 2019, 18:07</time>
      </address>
      <p>Середня номінальна заробітна плата штатного працівника підприємств, установ та організацій Чернівецької області у вересні нинішнього року становила 8 338 гривень. Це удвічі вище рівня мінімальної заробітної плати, яка станом на сьогодні становить суму у 4 723 гривні. Про це повідомляють у Головному управлінні статистики у Чернівецькій області.</p>
      <p>У відомстві також констатують, що продовжує утримуватися високий рівень диференціації розмірів заробітної плати за видами економічної діяльності.</p>
      <p>До видів економічної діяльності з найвищим рівнем оплати праці належать: державне управління й оборона, обов’язкове соціальне страхування (13 025 гривень), серед промислових видів діяльності - добувна промисловість і розроблення кар’єрів (13 490 гривень).</p>
      <p>Найнижчий рівень заробітної плати спостерігався на підприємствах з тимчасового розміщування й організації харчування (4 511 гривень), серед промислових видів діяльності - на підприємствах з водопостачання, каналізації, поводження з відходами (8 175 гривень), передає cv.dsp.gov.ua.</p>
      <related>
        <h4>Схожі записи</h4>
        <a href="https://pogliad.ua/news/money/bukovinci-otrimuyut-naynizhchi-zarplati-v-ukrayini-368356"/>
        <a href="https://pogliad.ua/news/money/za-godinu-praci-robotyaschi-bukovinci-otrimuyut-u-serednomu-35-6-grn-351903"/>
        <a href="https://pogliad.ua/news/bukovina/naybilshu-zarplatu-u-cherniveckiy-oblasti-otrimuyut-budivelniki-123112"/>
      </related>
    </article>
  </body>
</html>