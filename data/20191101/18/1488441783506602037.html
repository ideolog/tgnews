<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/01/recorder-non-sara-esclusiva-dei-pixel-4-ce-la-conferma-google-foto-677507/"/>
    <meta property="og:site_name" content="AndroidWorld"/>
    <meta property="article:published_time" content="2019-11-01T18:46:06+00:00"/>
    <meta property="og:title" content="Recorder non sarà una esclusiva dei Pixel 4: c’è la conferma di Google (foto)"/>
    <meta property="og:description" content="Una delle interessantissime aggiunte (di nicchia) dei nuovi Pixel 4 è sicuramente Recorder, un’app che non solo fa da registratore audio..."/>
  </head>
  <body>
    <article>
      <h1>Recorder non sarà una esclusiva dei Pixel 4: c’è la conferma di Google (foto)</h1>
      <address><time datetime="2019-11-01T18:46:06+00:00">01 Nov 2019, 18:46</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Una delle interessantissime aggiunte (di nicchia) dei nuovi <a href="https://www.androidworld.it/tag/google-pixel-4">Pixel 4</a> è sicuramente <b>Recorder</b>, un’app che non solo fa da registratore audio (come ne esistono a decine nel Play Store), ma permette anche la <b>trascrizione vocale automatica</b> di ciò che viene registrato (solo in inglese, per ora).</p>
      <p>Sebbene inizialmente Google abbia descritto Recorder come una esclusiva dei Pixel 4, pare che nel futuro non sarà più così: un <b>dipendente di Google</b>, <a href="https://www.reddit.com/r/GooglePixel/comments/dp7kyu/voice_recorder_transcription_app/">in un post su Reddit</a>, ha comunicato che <b>l’app diventerà compatibile anche con i “vecchi” Pixel</b> (non specificando esattamente quali).</p>
      <p>Nessun’altra informazione è stata rivelata: <b>non abbiamo</b> quindi né <b>una data di uscita</b>, né se ci saranno limitazioni di qualche tipo. Pare però che <b>il limite sia già stato superato</b>: nello stesso thread un altro utente ha comunicato di essere riuscito a far funzionare Recorder sul suo Pixel 3 XL semplicemente <a href="https://www.apkmirror.com/apk/google-inc/google-recorder/google-recorder-1-0-271580629-release/">installando l’app da APKMirror</a>.</p>
      <figure>
        <iframe src="https://www.youtube.com/embed/RVMqB4W_EH4" width="640" height="360" data-service="Youtube" scrolling="no"/>
      </figure>
      <p>Via: <a href="https://www.androidpolice.com/2019/11/01/google-will-bring-its-ai-powered-recorder-app-to-older-pixel-devices/">Android Police</a></p>
    </article>
  </body>
</html>