<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/595320/aftos-einai-o-teleios-podosfairistis"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T18:40:00+00:00"/>
    <meta property="og:title" content="Αυτός είναι ο… τέλειος ποδοσφαιριστής!"/>
    <meta property="og:description" content="Τελικά, υπάρχει ο ιδανικός ποδοσφαιριστής;   Το Copa90 επιχείρησε να «γεννήσει» έναν παίκτη, με όλα τα καλά στοιχεία από ποδοσφαιριστές και το..."/>
  </head>
  <body>
    <article>
      <h1>Αυτός είναι ο… τέλειος ποδοσφαιριστής!</h1>
      <address><time datetime="2019-11-01T18:40:00+00:00">01 Nov 2019, 18:40</time> by <a rel="author">Sigmalivesports</a></address>
      <p>Τελικά, υπάρχει ο ιδανικός ποδοσφαιριστής;<br/> <br/>Το Copa90 επιχείρησε να «γεννήσει» έναν παίκτη, με όλα τα καλά στοιχεία από ποδοσφαιριστές και το αποτέλεσμα είναι άκρως εντυπωσιακό.<br/>Στο μυαλό ο Αντρέα Πίρλο, με την κεφαλιά του Πίτερ Κράουτς, την διορατικότητα του Μεζούτ Οζίλ, τη δύναμη του Αντεμπάγιο Ανκιφέβα, την αντοχή του Ν’Γκολό Καντέ, το σουτ του Κριστιάνο Ρονάλντο, τις ντρίπλες του Μέσι, τις δεξιότητες-ικανότητες του Ροναλντίνιο και τα τελειώματα του Ρονάλντο!<br/> <br/>Αντρέα Πίρλο<br/> <br/>Με το μυαλό του Ιταλού μεσοεπιθετικού της Γιουβέντους, ο οποίος έχει συνδυαστεί με την εφευρετικότητα και την δημιουργικότητα που εισήγαγε σε κάθε παιχνίδι. Ο Πίρλο είχε έναν εγκέφαλο που δεν σταματούσε να σκέφτεται και οι σκέψεις του να βγαίνουν πράξεις στο χορτάρι.<br/> <br/>Πίτερ Κράουτς<br/> <br/>Στην κορυφή ο Πίτερ Κράουτς, ο... τρελός επιθετικός των γηπέδων που ήταν εξαιρετικός κεφαλοσφαιριστής. Δεν ήταν ο απόλυτος παίκτης, ούτε ο πιο γρήγορος, όμως η ικανότητά του να σκοράρει με το κεφάλι ήταν εξαιρετική και τον έκανε να ξεχωρίζει ειδικά σε αυτόν τον τομέα.<br/> <br/>Μεζούτ Οζίλ<br/> <br/>Η διορατικότητα του άσου της Άρσεναλ. Ένας παίκτης που «βλέπει» τα πάντα μέσα στο γήπεδο, τις κινήσεις των αντιπάλων πριν καν τις… κάνουν.<br/> <br/>Αντεμπάγιο Ανκιφέβα<br/> <br/>Αναμφίβολα, το χαρακτηριστικό της δύναμης του ανήκει. Ένα θηρίο, που με την παρουσία του και μόνο τρόμαζε κάθε αντίπαλό του.<br/> <br/> <br/>Ν’Γκολό Καντέ<br/> <br/>Αναμφίβολα, ο Καντέ είναι ο παίκτης με τις μεγαλύτερες αντοχές και τα περισσότερα τρεξίματα. Μπόλικα κλεψίματα με την επιμονή του και τις κερδισμένες μονομαχίες, χαρακτηριστικά που σίγουρα ξεχωρίζουν σε σύγκριση με άλλους ποδοσφαιριστές που αγωνίζονται στην ίδια θέση με αυτόν.<br/> <br/>Κριστιάνο Ρονάλντο<br/> <br/>Μέσα από τον ιδανικό παίκτη, φυσικά δεν θα μπορούσε να λείπει ο υπέρ ταλαντούχος CR7. Με σουτ που κόβει την... ανάσα, ο Κριστιάνο είναι αυτός που δικαίως μπορεί να θεωρηθεί ως ο παίκτης με το καλύτερο… πόδι.<br/> <br/>Λιονέλ Μέσι<br/> <br/>Η ντρίπλα του Λιονέλ Μέσι! Δεν είναι το μόνο χαρακτηριστικό που τον κάνει να ξεχωρίζει, για τον Μέσι μιλάμε εξάλλου. Για τον κορυφαίο για πολλούς ποδοσφαιριστή στον κόσμο.<br/> <br/>Ρονάλντο<br/> <br/>Τα… τελειώματα του μοναδικού Ρονάλντο! Μα δεν θα μπορούσε να λείπει το «φαινόμενο» από τα χαρακτηριστικά του ιδανικού ποδοσφαιριστή.<br/> <br/>Ροναλντίνιο<br/> <br/>Ολοκληρώνεται ο απόλυτος παίκτης, με τις ικανότητες του Ροναλντίνιο. Όλοι όταν σκεφτόμαστε αυτόν τον ποδοσφαιριστή στο μυαλό μας, αναπολούμε όλα αυτά τα μαγικά που έκανε στο χορτάρι. Οι μοναδικές ικανότητες του, τον καθιέρωσαν σε έναν από τους κορυφαίους του πλανήτη.<br/> <br/><b>Πηγή: sport-fm.gr</b></p>
    </article>
  </body>
</html>