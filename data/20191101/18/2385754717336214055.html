<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595318/hpa-entopistike-nekri-me-enan-pythona-gyro-apo-to-laimo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T18:21:00+00:00"/>
    <meta property="og:title" content="ΗΠΑ: Εντοπίστηκε νεκρή με έναν πύθωνα γύρω από το λαιμό"/>
    <meta property="og:description" content="Γυναίκα βρέθηκε νεκρή με έναν πύθωνα γύρω από τον λαιμό της, σε σπίτι όπου φιλοξενούνταν 140 ερπετά.             Γυναίκα βρέθηκε νεκρή με έναν..."/>
  </head>
  <body>
    <article>
      <h1>ΗΠΑ: Εντοπίστηκε νεκρή με έναν πύθωνα γύρω από το λαιμό</h1>
      <address><time datetime="2019-11-01T18:21:00+00:00">01 Nov 2019, 18:21</time> by <a rel="author">SigmaLive</a></address>
      <p>Γυναίκα βρέθηκε νεκρή με έναν πύθωνα γύρω από τον λαιμό της, σε σπίτι όπου φιλοξενούνταν 140 ερπετά.</p>
      <p>           </p>
      <p>Γυναίκα βρέθηκε νεκρή με έναν πύθωνα γύρω από τον λαιμό της σε σπίτι στην Ιντιάνα όπου φιλοξενούνταν 140 ερπετά, έγινε σήμερα γνωστό από την αστυνομία της πολιτείας, στις βορειοανατολικές ΗΠΑ.</p>
      <p>Το πτώμα της Λόρα Χερστ, 36 ετών, βρέθηκε την Τετάρτη σε ακατοίκητο σπίτι στο Όξφορντ, με έναν πύθωνα μήκους 2,4 μέτρων τυλιγμένο γύρω από τον λαιμό της, διευκρίνισε η εκπρόσωπος Τύπου της αστυνομίας σε ανακοίνωση.</p>
      <p>Οι γιατροί προσπάθησαν χωρίς αποτέλεσμα να συνεφέρουν την γυναίκα, σύμφωνα με την ίδια πηγή.</p>
      <p>«Φαίνεται πως στραγγαλίστηκε από το ερπετό», εξήγησε η αξιωματικός, που μίλησε στην εφημερίδα Lafayette Journal &amp; Courier.</p>
      <p>«Θα είμαστε βέβαιοι μετά τη νεκροψία νεκροτομή».</p>
      <p>Η κατοικία, που ανήκει στον αρχηγό της τοπικής αστυνομίας Ντον Μάνσον, χρησιμοποιείτο ειδικά για τη φιλοξενία των 140 ερπετών, τα 20 εκ των οποίων ανήκαν στο θύμα, σύμφωνα με την εφημερίδα.</p>
      <p>Ο θάνατος της Χερστ είναι ένα «τραγικό δυστύχημα», είπε στην εφημερίδα ο Μάνσον, ο οποίος ανακάλυψε το πτώμα.</p>
      <p>ΑΠΕ - ΜΠΕ</p>
    </article>
  </body>
</html>