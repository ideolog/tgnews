<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/astronomi-viyavili-naymenshu-z-vidomih-chornih-dir-328196_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T18:18:00+00:00"/>
    <meta property="og:title" content="Астрономи виявили найменшу з відомих чорних дір"/>
    <meta property="og:description" content="Чорна діра може відноситися до нового класу подібних об'єктів."/>
  </head>
  <body>
    <article>
      <h1>Астрономи виявили найменшу з відомих чорних дір</h1>
      <h2>Чорна діра може відноситися до нового класу подібних об'єктів.</h2>
      <address>
        <time datetime="2019-11-01T18:18:00+00:00">01 Nov 2019, 18:18</time>
      </address>
      <p>Астрономи з Університету штату Огайо заявили про те, що їм вдалося виявити найменшу з відомих <b><a href="https://dt.ua/TECHNOLOGIES/nasa-predstavilo-vikrivleniy-svit-chornoyi-diri-324641_.html">чорних дір</a>.</b> Дослідники вважають, що вона може належати до нового класу подібних об'єктів, повідомляється на <a href="https://news.osu.edu/scientists-may-just-have-discovered-a-new-class-of-black-holes/">сайті установи.</a></p>
      <p>Зазначається, що дослідники запропонували новий метод пошуку чорних дір, який і дозволив їм виявити новий об'єкт. На даний момент астрономи ділять чорні діри на два класи: чорні діри сонячних мас (їхні маси становлять приблизно 5-30 сонячних) і надмасивні чорні діри, маса яких перевершує сонячну в кілька мільйонів разів. Відоме також існування чорних дір середньої маси (10-100 тисяч сонячних).</p>
      <p>У ході нового дослідження вчені вивчили дані, які були отримані в ході Apache Point Observatory Galactic Evolution Experiment (APOGEE). У результаті їм вдалося виявити незвичайну подвійну систему. Червоний гігант обертався навколо чогось з масою, набагато меншою, ніж у відомих чорних дір, але набагато більшою, ніж у нейтронних зірок.</p>
      <p>Після додаткових розрахунків та аналізу нових даних, дослідники зрозуміли, що виявили чорну діру масою 3,3 сонячних.</p>
      <p>"Ми запропонували новий метод пошуку чорних дір, а також потенційно відкрили одного з перших представників класу чорних дір низької маси, про існування яких астрономам нічого не було відомо", - заявив провідний автор дослідження Тодд Томпсон.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>У серпні, астрономи <b><a href="https://dt.ua/TECHNOLOGIES/viyavlena-naymasivnisha-chorna-dira-z-vidomih-na-daniy-moment-319836_.html">виявили ультрамасивну чорну діру</a></b>, яка знаходиться в центрі галактики Holmberg 15A на відстані 700 мільйонів світлових років від Землі. Маса чорної діри оцінюється в 40 мільярдів сонячних, що робить її рекордсменом серед подібних об'єктів. Особливість Holm 15A* не тільки в її масі, але і розмірі горизонту подій. Він становить 790 астрономічних одиниць (астрономічна одиниця дорівнює відстані від Землі до Сонця). Для порівняння, діаметр Сонячної системи — близько 250 астрономічних одиниць.</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>