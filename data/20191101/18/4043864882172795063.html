<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230770/"/>
    <meta property="og:site_name" content="Українська правда"/>
    <meta property="article:published_time" content="2019-11-01T18:47:37+00:00"/>
    <meta property="og:title" content="МЗС викликало посла Франції через слова Макрона про українських нелегалів"/>
    <meta property="og:description" content="Міністерство закордонних справ запросило посла Франції для надання пояснень з приводу висловлювань президента Еммануеля Макрона."/>
  </head>
  <body>
    <article>
      <h1>МЗС викликало посла Франції через слова Макрона про українських нелегалів</h1>
      <address>
        <time datetime="2019-11-01T18:47:37+00:00">01 Nov 2019, 18:47</time>
      </address>
      <p>Про це, як повідомляє "<a href="https://www.eurointegration.com.ua/news/2019/11/1/7102549/">Європейська правда</a>", йдеться у <a href="https://www.eurointegration.com.ua/news/2019/11/1/7102520/">коментарі </a>речниці відомства Катерини Зеленко.</p>
      <p>"У зв’язку з появою повідомлень в ЗМІ про слова, які приписуються президенту Франції Еммануелю Макрону, до МЗС був запрошений посол Франції в Україні для надання роз’яснень. Посол Франції відзначив, що претензій до громадян України, які подорожують Францією, у французької сторони немає. Відтак, слова Еммануеля Макрона, які стосувалися проблематики міграції та законного працевлаштування, були висмикнуті з контексту", - йдеться в коментарі.</p>
      <p>Також зазначається, що сторони підтвердили, що між Києвом і Парижем існує повне розуміння і співробітництво в реалізації домовленостей про пересування громадян обох країн.</p>
      <p>
        <b>Нагадаємо:</b>
      </p>
      <ul>
        <li>Президент Франції Еммануель Макрон в інтерв’ю консервативному правому щотижневику Valeurs Actuelles про проблему незаконної міграції <a href="https://www.pravda.com.ua/news/2019/11/1/7230736/">згадав про українських нелегалів.</a></li>
        <li>"Я волів би, щоб приїжджали люди з Гвінеї чи Кот-д’Івуару, приїжджали легально, щоб робили цю роботу, аніж болгарським чи українським нелегальним каналам", - сказав президент Франції.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230729/"/>
        <a href="https://www.pravda.com.ua/news/2019/11/1/7230711/"/>
        <a href="https://www.pravda.com.ua/news/2019/10/27/7230193/"/>
      </related>
    </article>
  </body>
</html>