<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/01/honderden-criminele-asielzoekers-roven-lieve-stad-van-hoop-van-femke-halsema-leeg/"/>
    <meta property="og:site_name" content="ThePostOnline"/>
    <meta property="article:published_time" content="2019-11-01T18:48:00+00:00"/>
    <meta property="og:title" content="Honderden criminele asielzoekers roven Lieve Stad van Hoop van Femke Halsema leeg"/>
    <meta property="og:description" content="Politie bevestigt: jaarlijks honderden aanhoudingen, vaak asielzoekers uit Ter Apel"/>
  </head>
  <body>
    <article>
      <h1>Honderden criminele asielzoekers roven Lieve Stad van Hoop van Femke Halsema leeg</h1>
      <h2>Politie bevestigt: jaarlijks honderden aanhoudingen, vaak asielzoekers uit Ter Apel</h2>
      <address><time datetime="2019-11-01T18:48:00+00:00">01 Nov 2019, 18:48</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Criminele asielzoekers, dikwijls afkomstig uit het asielzoekerscentrum in Ter Apel, leveren een ‘significatie bijdrage aan de misdaad in Amsterdam’. Dit bevestigt de politie tegenover <a href="https://www.telegraaf.nl/nieuws/1379050940/politie-heeft-handen-vol-aan-rovende-asielzoekers">het kwaliteitsjournalistieke printmedium <i>De Telegraaf</i></a>. Het gaat volgens de politie om ‘honderden aanhoudingen per jaar’.</p>
      <p>De criminele asielzoekers maken zich vooral schuldig aan zakkenrollen en het beroven van in Amsterdam woonachtige Lieve Mensen en nietsvermoedende toeristen.</p>
      <p>De politie zegt het opvallend te vinden dat de groep criminele asielzoekers die afkomstig is uit Ter Apel zich vooral ophoudt in de buurt van de Wallen en de bekende uitgaanspleinen van deze Lieve Stad van Hoop. Deze criminele asielzoekers gaan volgens de politie goed voorbereid te werk. Zo maken ze onder andere gebruik van speciale geprepareerde tassen.</p>
      <p>Pikant detail is dat het kwaliteitsmedium De Telegraaf vragen stelde aan de politie in de Lieve Stad van Hoop nadat er vanuit politiekringen ‘zorgen werden geuit’, onder andere over het feit dat het beroemde en succesvolle ‘zakkenrollersteam’ met opheffing wordt bedreigd.</p>
      <p>De zakkenrollers die worden opgepakt door dit team zijn vrijwel allemaal van allochtone afkomst. Een groot gedeelte daarvan is asielzoeker, bevestigt de politie aan De Telegraaf.</p>
      <p>Een politiewoordvoerder:</p>
      <blockquote>“Sinds 2015 en 2016 merken we een duidelijke piek van asielzoekers en het aantal is de afgelopen jaren niet afgenomen.”</blockquote>
      <figure>
        <iframe data-src="https://twitter.com/ANanninga/status/1190337942692257794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>