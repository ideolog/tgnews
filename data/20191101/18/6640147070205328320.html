<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/hearthstone-descent-blizzcon-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T18:56:00+00:00"/>
    <meta property="og:title" content="Hearthstone Descent of Dragons annunciato al BlizzCon 2019"/>
    <meta property="og:description" content="Durante la cerimonia di apertura della BlizzCon 2019 c'è stato l'annuncio ufficiale da parte di Blizzard di Descent of Dragons, nuovo dlc di Hearthstone"/>
  </head>
  <body>
    <article>
      <h1>Hearthstone Descent of Dragons annunciato al BlizzCon 2019</h1>
      <address><time datetime="2019-11-01T18:56:00+00:00">01 Nov 2019, 18:56</time> by <a rel="author">Gianluca Saitto</a></address>
      <p>La <b>BlizzCon 2019</b> è ufficialmente iniziata e ad aprirne le danze è l’ormai consueta cerimonia d’apertura, dalla quale non solo sono state rilasciate nuove informazioni sui titoli più giocati targati <b>Blizzard</b> ma abbiamo assistito a nuovi attesissimi annunci, come quello di <b>Diablo 4</b>. Ma anche <b>Hearthstone</b>, il gioco di carte di <b>Blizzard</b>, ha avuto il suo spazio durante la cerimonia.</p>
      <p><b>Descent of Dragons</b> è la nuova espansione di <b>Hearthstone</b>, che porterà i giocatori a <b>Dragonblight</b>, una zona di <b>World of Warcraft: Wrath of the Lich King.</b> <b>Dragonblight</b> si trova nella nevosa <b>Northrend</b>. All’interno dell’espansione ci sarà spazio anche per molti draghi morti, quindi possiamo aspettarci alcune carte potenzialmente inquietanti come Galakrond, l’enorme scheletro che domina il paesaggio di <b>Dragonblight</b>.</p>
      <figure>
        <img src="https://www.tomshw.it/images/images/2019/03/hearthstone-23801.jpg"/>
      </figure>
      <p>Leggi anche: <a href="https://www.tomshw.it/videogioco/fallout-76-zenimax-rimborsare-giocatori/">Fallout 76: Zenimax dovrà rimborsare i giocatori australiani</a></p>
      <p>La nuova parola chiave per le introduzioni che arriveranno insieme a <b>Descent of Dragons</b> è <b>Invoke</b>. Giocare le carte <b>Invoke</b> rafforzerà <b>Galakrond</b>, potenziandolo fino a farlo arrivare ad una seconda forma più mortale, e infine, <b>Galakrond, Azeroth’s End.</b></p>
      <p>Infine è stato annunciata anche una nuova modalità che prende il nome di <b>Hearthstone Battlegrounds</b>, che riprende le meccaniche degli Autochess. In battlegrounds <b>8 giocatori si sfidano con le carte più famose del gioco</b> per ottenere la gloria in un gioco che prende a piene mani dal fenomeno del momento cavalcato da TFT e da Dota. La modalità uscirà il <b>12 Novembre</b> in OpenBeta e sarà preacquistabile nello stesso giorno.</p>
      <p>Che ne pensate di questa notizia e della <b>BlizzCon 2019</b> in generale? Vi sta piacendo quanto ad oggi mostrato durante tale evento da <b>Blizzard Entertainment</b>? Avevate mai giocato ad <b>Hearthstone </b>o approfitterete di <b>Descent of Dragons</b> per approcciarvi al card-game? Fateci sapere che ne pensate direttamente nei commenti!</p>
      <blockquote>Uno degli annunci più interessanti della <b>BlizzCon 2019</b> è sicuramente stato Diablo 4. Nell’attesa del quarto capitolo della saga potete trovare il terzo capitolo su Amazon <a href="https://www.amazon.it/Diablo-III-Eternal-Collection-PlayStation/dp/B07DWLPFTD/ref=sr_1_4?__mk_it_IT=%C3%85M%C3%85%C5%BD%C3%95%C3%91&amp;keywords=diablo&amp;qid=1572632965&amp;sr=8-4&amp;tag=gdivision-21&amp;ascsubtag=12042">ad un ottimo prezzo</a>.</blockquote>
    </article>
  </body>
</html>