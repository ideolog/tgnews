<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/u-kremli-ne-vyklyuchayut-uchast-u-vidbudovi-donbasu/"/>
    <meta property="og:site_name" content="Рубрика"/>
    <meta property="article:published_time" content="2019-11-01T18:35:15+00:00"/>
    <meta property="og:title" content="У Кремлі не виключають участь у відбудові Донбасу"/>
    <meta property="og:description" content="Російська Федерація може виділити гроші на відбудову Донбасу, проте це залежить від того, яким шляхом піде врегулювання ситуації в регіоні. Про це заявив прес-секретар президента Росії Дмитро Пєсков, передають російські ЗМІ. За його словами, Росія разом з іншими країнами “робить все можливе, щоб сприяти врегулюванню конфлікту”. Він також підкреслив, що для участі Росії у відновленні […]"/>
  </head>
  <body>
    <article>
      <h1>У Кремлі не виключають участь у відбудові Донбасу</h1>
      <address><time datetime="2019-11-01T18:35:15+00:00">01 Nov 2019, 18:35</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/08/1019693794-620x352.jpg"/>
      </figure>
      <p>
        <b>
          <b>Російська Федерація може виділити гроші на відбудову Донбасу, проте це залежить від того, яким шляхом піде врегулювання ситуації в регіоні.</b>
        </b>
      </p>
      <p>Про це заявив прес-секретар президента Росії Дмитро Пєсков, передають російські ЗМІ.</p>
      <p>За його словами, Росія разом з іншими країнами “робить все можливе, щоб сприяти врегулюванню конфлікту”. Він також підкреслив, що для участі Росії у відновленні Донбасу потрібні певні умови.</p>
      <p>“Це залежить від того, що буде відбуватися. Як буде врегулювання, коли”, – додав Пєсков.</p>
      <p>Зазначимо, заява Пєскова прозвучала після того, як міністр інфраструктури України Владислав Криклій в ефірі ток-шоу “Право на владу” заявив, що Росія має виплатити Україні репарації після деокупації Донбасу.</p>
      <p>“Чи будуть платити за це українці, за непідконтрольну територію, то, звичайно ж, немає. Це апріорі неможливо. Нехай повертають нам спочатку територію, потім країна-агресор сплачує репарації, а потім ми вже будемо говорити про те, як ми будемо вкладати кошти і відновлювати цей регіон”, – заявив він.</p>
    </article>
  </body>
</html>