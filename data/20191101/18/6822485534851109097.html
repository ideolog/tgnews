<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810105.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T18:35:00+00:00"/>
    <meta property="og:title" content="واشنگتن: با تحریم بخش عمرانی به دنبال تشدید فشار علیه ایران هستیم"/>
    <meta property="og:description" content="به گزارش فارس،‌ «مورگان اورتاگوس» سخنگوی وزارت امور خارجه آمریکا روز جمعه در پیامی در توئیتر به تشدید فشارها علیه ایران اشاره کرد."/>
  </head>
  <body>
    <article>
      <h1>واشنگتن: با تحریم بخش عمرانی به دنبال تشدید فشار علیه ایران هستیم</h1>
      <address>
        <time datetime="2019-11-01T18:35:00+00:00">01 Nov 2019, 18:35</time>
      </address>
      <p>سخنگوی وزارت امور خارجه آمریکا در پیامی در توئیتر نوشت که واشنگتن با هدف قرار دادن بخش عمرانی به دنبال تشدید فشارها علیه ایران است.</p>
      <p>به گزارش فارس،‌ «مورگان اورتاگوس» سخنگوی وزارت امور خارجه آمریکا روز جمعه در پیامی در توئیتر به تشدید فشارها علیه ایران اشاره کرد.</p>
      <p>وی در این پیام توئیتری نوشت: «آمریکا با هدف قرار دادن بخش عمرانی ایران به دنبال افزایش فشارها علیه رژیم ایران است.»</p>
      <p>سخنگوی وزارت امور خارجه اضافه کرد: «بخش عمرانی ایران تحت کنترل سپاه پاسداران انقلاب اسلامی بوده که سازمانی تروریستی است.»</p>
      <p>اورتاگوس در ادامه تهدید کرد: «هر کسی که اقدام به فروش،‌تامین یا انتقال مواد برای بخش عمرانی ایران بپردازد، با تحریم‌های قانونی مواجه خواهد شد.»</p>
      <p>«مایک پامپئو»، بامداد امروز اعلام کرد که همزمان دو تصمیم برای اعمال تحریم‌های جدید علیه ایران گرفته شده است: نخست، معرفی بخش ساخت و ساز ایران به عنوان بخشی که به صورت مستقیم یا غرمستقیم تحت کنترل سپاه پاسداران انقلاب اسلامی ایران است و دوم، معرفی چهار «ماده راهبردی» به عنوان موادی که در برنامه‌های هسته‌ای، نظامی یا موشکی ایران به کار گرفته می‌شود.    </p>
    </article>
  </body>
</html>