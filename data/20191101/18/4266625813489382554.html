<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/v_ukraini_pratsyuie_systema_bezzakonnya__zhuravlov_poyasnyv_chomu_v_kraini_ne_1681835"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T18:50:00+00:00"/>
    <meta property="og:title" content="В Україні працює система беззаконня, - Журавльов пояснив, чому в країні не діє багато норм"/>
    <meta property="og:description" content="В Україні працює система беззаконня в будь-якій сфері життя, і повернення кримінальної відповідальності за незаконне збагачення нічого кардинально не змінить."/>
  </head>
  <body>
    <article>
      <h1>В Україні працює система беззаконня, - Журавльов пояснив, чому в країні не діє багато норм</h1>
      <address>
        <time datetime="2019-11-01T18:50:00+00:00">01 Nov 2019, 18:50</time>
      </address>
      <p>
        <b>В Україні працює система беззаконня в будь-якій сфері життя, і повернення кримінальної відповідальності за незаконне збагачення нічого кардинально не змінить.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив економічний експерт Олег Журавльов.</p>
      <p>Пан Журавльов вважає, що в Україні культура виконання чинного законодавства і покарання за його невиконання перебуває за такою межею усвідомлення, що наявність норми про кримінальну відповідальність за незаконне збагачення вже нічого змінює. На його думку, річ у тім, що навіть якщо є норми, вони не дотримуються і не діють.</p>
      <p>«Вся судова і виконавча влада діють таким чином, що, фактично, в чистому вигляді працює система беззаконня в будь-якій сфері нашого життя, починаючи з правил дорожнього руху і закінчуючи боротьбою з корупцією», – переконаний експерт.</p>
      <p>Зокрема, за його словами, для того, щоб ця норма почала працювати в Україні, потрібно пройти дуже довгий шлях.</p>
      <figure>
        <iframe src="https://www.youtube.com/embed/U9NGJzKUs_k" width="640" height="360" data-service="Youtube" scrolling="no"/>
      </figure>
      <p>«Так не буде, що ми введемо цю норму і у нас все зразу запрацює, і бюджет почне наповнюватися.  Коли ввели декларування для суспільства – це був шок, але якісно нічого не помінялося. Наскільки я знаю, були винесено декілька штрафів. Тому для мене немає значення, чи буде ця норма, чи її не буде», – прокоментував Журавльов.</p>
      <p>Нагадаємо, що <a href="https://zik.ua/news/2019/10/31/rada_uhvalyla_zakonoproiekt_pro_konfiskatsiyu_nezakonnyh_aktyviv_chynovnykiv_1680973">31 жовтня Рада повернула кримінальну відповідальність за незаконне збагачення</a>.</p>
      <related>
        <h4>читайте також</h4>
        <a href="https://zik.ua/news/2019/06/07/versiya_zelenskogo_statti_pro_nezakonne_zbagachennya_nardep_poyasnyv_prychynu_1588541"/>
        <a href="https://zik.ua/news/2019/06/07/u_svobodi_prokomentuvaly_yakym_chynom_treba_povernuty_stattyu_pro_nezakonne_1588537"/>
        <a href="https://zik.ua/news/2019/06/07/dostrokovi_vybory_obranets_narodu_poyasnyv_cherez_yake_rishennya_rada_maie_1588531"/>
        <a href="https://zik.ua/news/2019/06/06/zastupnyk_golovy_ap_zvynuvatyv_parlament_u_sprotyvi_ne_prezydentovi_a_1588449"/>
      </related>
    </article>
  </body>
</html>