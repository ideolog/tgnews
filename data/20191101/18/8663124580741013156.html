<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/ekspres-na-primeru-grayemo-koefitsiyent-3-50/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-01T18:19:00+00:00"/>
    <meta property="og:title" content="Експрес на Прімеру: граємо коефіцієнт 3.50"/>
    <meta property="og:description" content="Недільні зустрічі дванадцятого туру Ла Ліги обіцяють бути доволі непередбачуваними. Все ж, ми пропонуємо зробити ставку на колективи, що будуть грати вдома. «Осасуна» та «Гранада» цього сезону в рідних стінах демонструють просто відмінні результати, тому в поєдинках проти «Алавеса» та «Реал Сосьєдада» відповідно мають непогані шанси на успіх, як на мене. Граємо двійник із коефіцієнтом 3.50."/>
  </head>
  <body>
    <article>
      <h1>Експрес на Прімеру: граємо коефіцієнт 3.50</h1>
      <address><time datetime="2019-11-01T18:19:00+00:00">01 Nov 2019, 18:19</time> by <a rel="author">Михайло Кузьменко</a></address>
      <p>Недільні зустрічі дванадцятого туру Ла Ліги обіцяють бути доволі непередбачуваними. Все ж, ми пропонуємо зробити ставку на колективи, що будуть грати вдома. «Осасуна» та «Гранада» цього сезону в рідних стінах демонструють просто відмінні результати, тому в поєдинках проти «Алавеса» та «Реал Сосьєдада» відповідно мають непогані шанси на успіх, як на мене. Граємо двійник із коефіцієнтом 3.50.</p>
      <p>
        <b>17:00, 03 лис 2019</b>
      </p>
      <p>
        <b>«Осасуна» – «Алавес»</b>
      </p>
      <p>Господарі є лідерами Прімери по нічиїм. Після одинадцяти зіграних турів «Осасуна» має у своєму активі шість мирових. Але найбільше тішить вболівальників господарів безпрограшна серія їх улюбленців на рідному «Эль Садарі» у Памплоні. Після свого повернення в еліту колектив Хагоба Аррасате вже встиг вдома обіграти «Вільярреал» 2:1 та «Валенсію» 3:1. Ну а мирова 2:2 проти «Барселони» взагалі стала історичним досягненням, адже «Осасуна» переграла каталонців практично по усім статистичним показникам. На цьому тижні баски у гостях вирвали мирову 2:2 проти «Мальорки», знову показавши відмінні результати по створеним моментам.</p>
      <p>«Алавес» сенсаційно вдома перервав суху серію «Атлетіко Мадрид». Зауважу, що господарі вирвали мирову 1:1 у самій кінцівці гри. До речі, черговий влучний постріл до свого активу записав колишній форвард «Карпат» та «Арсенала» Лукас Перес, який забиває у п’ятій грі поспіль. Саме цього нападника слід ретельніше опікати захисту «Осасуни». Все ж, у гостях «Алавес» грає дуже погано – одна нічия та чотири поразки при різниці забиті/пропущені 3:13.</p>
      <p>Переконаний, гості знову отримають чимало проблем від потужної у рідних стінах «Осасуни». Для нашого двійника я пропоную заграти азіатську фору на господарів (-0.25) із можливим поверненням за коефіцієнт 1.69 від БК <a href="https://bookmaker-ratings.com.ua/review/obzor-bukmekerskoy-kontory-favoritbet/">Favbet</a>.</p>
      <related>
        <a href="https://bookmaker-ratings.com.ua/konkurs-favoryt-tyzhnya-do-matchiv-ligy-chempioniv/#comment-69995"/>
      </related>
      <p>
        <b>«Гранада» – «Реал Сосьєдад»</b>
      </p>
      <p>Не перестаю насолоджуватися грою та результатами команди Дієго Мартінеса. «Гранада» зазнала цього четверга гостьової поразки 1:3 від «Хетафе». Але навіть ця осічка не завадила «Червоно-білим» залишитися на високій третій сходинці Прімери. Вдома «Гранада» взагалі чотири гри у ряд перемагає усіх своїх гостей, а забивна серія триває дев’ять матчів у ряд.</p>
      <p>«Реал Сосьєдад» на тижні теж програв. Несподіване домашнє фіаско 1:2 від «Леванте» стало справжнім розчаруванням для колективу Іманоло Альгуасіла. На мою думку, такий результат можна пояснити травмами Ільяраменді, Суутуси та Пардо, яких явно не вистачає при оборонній грі «Синьо-білим». Але склад гостей досить небезпечний, адже чого лише варті Вілліан Хосе, Едегор, Ісак, Монреаль та Янузай. Зіркові імена, погодьтеся. Але «Гранада» бере своєю злагодженою командною грою. У гостях «Реал Сосьєдад» двічі пропускав більше голу, а загалом без пропущених м’ячів провів лише дві гри із чотирьох.</p>
      <p>Я продовжую «топити», як кажуть, за напад «Гранади». Забивна серія цієї команди підкріплена відсутністю страху перед будь-яким опонентом. Більше того, вдома команда Мартінеса взагалі не звикла віддавати ініціативу своїм суперникам, саме тому я вибираю для нашого двійника перевірену ставку «інд. тотал «Гранади» більше 1» за коефіцієнт 2.07 із можливим розходом.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-dynamo-l-viv-kyyany-ne-povtoryat-pomylok-mynulogo-turu/"/>
        <a href="https://bookmaker-ratings.com.ua/tips/prognoz-i-stavka-everton-tottenhem-shpory-znovu-yidut-v-liverpul/"/>
        <a href="https://bookmaker-ratings.com.ua/tips/prognoz-i-stavka-dnipro-1-zorya-lugans-kyj-klub-zavdast-gospodaryam-chergovoyi-porazky/"/>
      </related>
    </article>
  </body>
</html>