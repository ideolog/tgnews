<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/thermaltake-porta-le-memorie-toughram-rgb-a-4400-mhz/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T06:45:00+00:00"/>
    <meta property="og:title" content="Thermaltake porta le memorie Toughram RGB a 4400 MHz"/>
    <meta property="og:description" content="Thermaltake ha ampliato la serie di memorie DDR4 Toughram RGB con kit di memoria da 16 GB (2 x 8 GB) con frequenze fino a 4400 MHz."/>
  </head>
  <body>
    <article>
      <h1>Thermaltake porta le memorie Toughram RGB a 4400 MHz</h1>
      <address><time datetime="2019-11-01T06:45:00+00:00">01 Nov 2019, 06:45</time> by <a rel="author">Vittorio Rienzo</a></address>
      <p>A giugno <b>Thermaltake</b> annunciò l’<a href="https://www.tomshw.it/hardware/toughram-rgb-thermaltake-ram-classiche/">ingresso nel mercato dei moduli DRAM</a> “classiche”, cioè con dissipatori tradizionali, dove aver proposto in precedenza delle soluzioni raffreddate a liquido chiamate WaterRam RGB. In queste ore l’azienda ha annunciato <b>l’espansione delle gamma Toughram RGB, </b>che guadagna nuovi kit capaci di operare a frequenze più elevate.</p>
      <figure>
        <img src="https://www.tomshw.it/images/images/2019/10/generica-59675.768x432.jpg"/>
      </figure>
      <p>I nuovi nuovi moduli sono proposti in tre varianti, tutte da <b>16 GB (2 x 8 GB)</b>, con frequenze di <b>4000</b>, <b>4266</b> e <b>4400 MHz</b>, supportate sia da piattaforme <b>Intel</b> che <b>AMD</b>.</p>
      <p>Ogni modulo è dotato di un <b>PCB a 10 strati</b>, composti da due once (57 grammi) di rame per quelli più interni, e <b>pin placcati oro</b>, che garantiscono maggiori prestazioni in overclock e stabilità. Quanto a latenze e tensioni operative, si parla di CL19 con tensioni a tra 1,35 e 1,45V a seconda della frequenza.</p>
      <p>”Siamo felici di abbracciare la nuova generazione di RAM ad alta frequenza. Con la rapida ascesa degli eSports, una RAM con frequenze più alte è essenziale per prestazioni di gioco più veloci e fluide”, ha affermato Kenny Lin, CEO di Thermaltake.</p>
      <p>Supporto ai profili <b>XMP 2.0</b> di Intel, <b>dissipatore di calore in alluminio spazzolato</b>, e <b>chip completamente schermati</b> per offrire le migliori prestazioni con la massima affidabilità completano la scheda tecnica.</p>
      <p>Chiaramente non manca <b>l’illuminazione RGB</b>, con ben <b>10 LED addressable</b> per ogni modulo, gestibili sia dal software <b>TT RGB Plus</b> di Thermaltake, sia dai software dei maggiori produttori di schede madre quali <b>Asus Aura Sync</b>, <b>Gigabyte RGB Fusion</b>, <b>MSI Mystic Light</b> ed <b>AsRock Polychrome</b>.</p>
      <slideshow>
        <figure>
          <img src="https://www.tomshw.it/images/images/2019/11/thermaltake-toughram-rgb-ddr4-59756.768x432.jpg"/>
        </figure>
        <figure>
          <img src="https://www.tomshw.it/images/images/2019/11/thermaltake-toughram-rgb-ddr4-59755.768x432.jpg"/>
        </figure>
      </slideshow>
      <p>Al momento Thermaltake non ha fornito dettagli per quanto riguarda disponibilità e il prezzo nel nostro paese. Attualmente i kit sono preordinabili solo nel mercato statunitense.</p>
    </article>
  </body>
</html>