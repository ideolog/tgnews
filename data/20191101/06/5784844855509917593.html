<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/bo-sony-v-prihodnje-sploh-se-nadaljeval-z-razvojem-pametnih-telefonov.html?RSSa0acbdeb9ddcb88e058e8ec4e01ecf6d"/>
    <meta property="og:site_name" content="Računalniške novice"/>
    <meta property="article:published_time" content="2019-11-01T06:06:00+00:00"/>
    <meta property="og:title" content="Bo Sony v prihodnje sploh še nadaljeval z razvojem pametnih telefonov?"/>
    <meta property="og:description" content="Poslovanje japonskega podjetja Sony na splošno ni slabo, vendar pa je oddelek za mobilno telefonijo dosegel rezultate daleč pod pričakovanji. Za prihodnje so obeti še slabši."/>
  </head>
  <body>
    <article>
      <h1>Bo Sony v prihodnje sploh še nadaljeval z razvojem pametnih telefonov?</h1>
      <address>
        <time datetime="2019-11-01T06:06:00+00:00">01 Nov 2019, 06:06</time>
      </address>
      <p>Poslovanje japonskega podjetja Sony na splošno ni slabo, vendar pa je oddelek za mobilno telefonijo dosegel rezultate daleč pod pričakovanji. V tretjem četrtletju letošnjega leta so pri Sonyju namreč uspeli prodati zgolj 600 tisoč pametnih telefonov. Prodajne številne so se v primerjavi s prvim letošnjim četrtletjem še poslabšale, saj je na začetku leta japonskemu gigantu vseeno uspelo prodati slab milijon pametnih mobilnih telefonov Android.</p>
      <p>Edina dobra novica je, da podjetje vseeno posluje z dobičkom, kar pomeni, da se po vsej verjetnosti ne bo še kar takoj umaknilo iz trga pametnih telefonov. Podjetje Sony sicer lahko pred porazom reši pametni mobilni telefon Sony Xperia 1, ki je med uporabniki še vedno zelo priljubljen. Tu seveda ne smemo pozabiti na pametni mobilni telefon Sony Xperia 5, ki je bil javnosti predstavljen septembra letos in zanimanje zanj počasi, a vztrajno narašča.</p>
      <p>Dejstvo pa je, da je prodaja pametnih mobilnih telefonov Sony v primerjavi z njegovimi drugimi izdelki bolj kot ne porazna. Med julijem in septembrom letos je podejtje Sony poleg omenjenega števila pametnih telefonov namreč prodal še 700 tisoč videokamer, 2,5 milijonov običajnih in pametnih televizorjev ter kar 2,8 milijonov igralnih konzol PlayStation 4.</p>
      <figure>
        <iframe src="https://www.youtube.com/embed/LvttOM9-dqA" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.sonymobile.com/gb/">Sony Mobile</a></footer>
    </article>
  </body>
</html>