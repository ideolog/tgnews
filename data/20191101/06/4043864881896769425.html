<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230669/"/>
    <meta property="og:site_name" content="Українська правда"/>
    <meta property="article:published_time" content="2019-11-01T06:00:38+00:00"/>
    <meta property="og:title" content="Головні новини четверга і ночі: перше зняття недоторканності, незаконне збагачення, найкращий президент"/>
    <meta property="og:description" content="Рада зняла недоторканність з депутата Дубневича і повернула кримінальну відповідальність за незаконне збагачення — новини, які були актуальні 31 жовтня."/>
  </head>
  <body>
    <article>
      <h1>Головні новини четверга і ночі: перше зняття недоторканності, незаконне збагачення, найкращий президент</h1>
      <address>
        <time datetime="2019-11-01T06:00:38+00:00">01 Nov 2019, 06:00</time>
      </address>
      <p>Рада зняла недоторканність з депутата Дубневича і повернула кримінальну відповідальність за незаконне збагачення — новини, які були актуальні 31 жовтня.</p>
      <p>
        <b>Про Дубневича</b>
      </p>
      <p>Верховна Рада <a href="https://www.pravda.com.ua/news/2019/10/31/7230583/">дозволила</a> притягнути до кримінальної відповідальності депутата з групи "За майбутнє" Ярослава Дубневича — за проголосували 332 депутати. Слідство вважає нардепа організатором корупційної схеми із заволодіння 93 млн грн Укрзалізниці.</p>
      <p>Після цього Генеральний прокурор Руслан Рябошапка <a href="https://www.pravda.com.ua/news/2019/10/31/7230587/">вручив</a> Дубневичу підозру.</p>
      <p>
        <b>Про незаконне збагачення</b>
      </p>
      <p>Верховна Рада <a href="https://www.pravda.com.ua/news/2019/10/31/7230631/">проголосувала</a> за повернення в Кримінальний кодекс статті, яка передбачає покарання за незаконне збагачення. За відповідний законопроект проголосували 259 нардепів.</p>
      <p>
        <b>Про Трампа</b>
      </p>
      <p>Президент <a href="https://www.pravda.com.ua/news/2019/11/1/7230666/">Сирії Башар Асад </a>заявив, що Дональд Трамп є найкращим президентом у історії США.</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше двох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Голова фракції "Слуга народу" Давид Арахамія <a href="https://www.pravda.com.ua/news/2019/10/31/7230601/">вважає</a>, що Богдан Яременко має покинути посаду голови комітету Верховної Ради з зовнішньої політики та міжпарламентської співпраці.</p>
      <p>Польська автокефальна православна церква <a href="https://www.pravda.com.ua/news/2019/10/31/7230602/">звернулась</a> до патріарха Константинопольського Варфоломія із заявою про невизнання Православної церкви України.</p>
      <p>Палата представників США <a href="https://www.pravda.com.ua/news/2019/10/31/7230634/">ухвалила</a> пакет основних правил в рамках процедури імпічменту президента Дональда Трампа.</p>
      <p>Будапешт <a href="https://www.pravda.com.ua/news/2019/10/31/7230606/">зняв</a> своє вето із ухвалення заяви комісії Україна-НАТО, оскільки в останній момент угорські пропозиції до документа було враховано.</p>
      <p>Додаткова токсикологічна експертиза <a href="https://www.pravda.com.ua/news/2019/10/31/7230612/">виявила</a> медичний препарат клозапін в організмі співробітника Адміністрації президента Олександра Бухтатого, якого знайшли мертвим 14 березня.</p>
      <footer>Українська правда</footer>
      <related>
        <a href="https://www.pravda.com.ua/articles/2019/11/1/7230647/"/>
        <a href="https://www.pravda.com.ua/news/2019/10/31/7230615/"/>
        <a href="https://www.pravda.com.ua/columns/2019/10/31/7230584/"/>
      </related>
    </article>
  </body>
</html>