<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/1/7102514/"/>
    <meta property="og:site_name" content="Європейська правда"/>
    <meta property="article:published_time" content="2019-11-01T06:56:19+00:00"/>
    <meta property="og:title" content="Парламент Греції посилив правила надання притулку"/>
    <meta property="og:description" content="Парламент Греції схвалив суперечливий урядовий законопроєкт, який вносить зміни до національної системи надання притулку."/>
  </head>
  <body>
    <article>
      <h1>Парламент Греції посилив правила надання притулку</h1>
      <address>
        <time datetime="2019-11-01T06:56:19+00:00">01 Nov 2019, 06:56</time>
      </address>
      <p>Парламент Греції схвалив суперечливий урядовий законопроєкт, який вносить зміни до національної системи надання притулку.</p>
      <p>Про це повідомляє "Європейська правда" із посиланням на<a href="http://www.ekathimerini.com/"> Ekathimerini.</a></p>
      <p>Уряд заявив, що закон спрямований на послаблення тиску на Егейські острови шляхом прискорення процедур надання притулку та повернення до Туреччини мігрантів, які не мають права на міжнародний захист.</p>
      <p>Новий закон включає скасування деяких варіантів апеляції та сприяння депортації шукачів притулку, які отримали відмову.</p>
      <p>Критики закону стурбовані тим, що він дозволяє передбачити більш тривалий термін ув'язнення, що дозволяє органам утримувати осіб, які шукають притулку, на 18 місяців, а не на три місяці.</p>
      <p>Випадки неповнолітніх без супроводу та інших вразливих осіб, які шукають притулку, будуть підлягати прискореним процедурам. Крім того, посттравматичний стресовий розлад більше не кваліфікує заявника в статусі "вразливого".</p>
      <p>Міжнародні організації, включаючи Управління ООН у справах біженців, попереджають, що це зменшить гарантії для людей, які шукають міжнародного захисту.</p>
    </article>
  </body>
</html>