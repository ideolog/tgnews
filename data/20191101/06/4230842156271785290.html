<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-v-ukrayini-pochav-diyaty-zakon-pro-shtrafy-dlya-nardepiv-za-proguly/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T06:43:41+00:00"/>
    <meta property="og:title" content="В Україні почав діяти закон про штрафи для нардепів за прогули"/>
    <meta property="og:description" content="З 1 листопада в Україні почав діяти закон про штрафи для народних депутатів за прогули засідань Верховної Ради і комітетів."/>
  </head>
  <body>
    <article>
      <h1>В Україні почав діяти закон про штрафи для нардепів за прогули</h1>
      <address>
        <time datetime="2019-11-01T06:43:41+00:00">01 Nov 2019, 06:43</time>
      </address>
      <p>З 1 листопада в Україні почав діяти закон про штрафи для народних депутатів за прогули засідань Верховної Ради і комітетів.</p>
      <p>З 1 листопада запрацював закон № 196-IX, в якому йдеться, що народні депутати отримуватимуть зарплату за умови участі мінімум в 70% голосувань Верховної Ради. Дані у відсотках публікуватимуться на сторінці депутата на сайті парламенту.</p>
      <p>Закон скасовує письмову реєстрацію нардепів. Тепер народні обранці можуть зареєструватися на початку засідання за допомогою натискання кнопки “за”. Якщо нардеп запізниться на реєстрацію, а потім голосуватиме, тоді йому зарахують присутність.</p>
      <p>
        <b>Читайте: </b>
        <a href="https://fakty.com.ua/ua/ukraine/20191015-razumkov-proponuye-zabyraty-u-deputativ-mandaty-za-proguly/">Разумков пропонує забирати у депутатів мандати за прогули</a>
      </p>
      <p>Якщо за місяць нардеп пропустить без поважних причин понад 30% голосувань у сесійній залі або більше половини засідань свого комітету, йому не відшкодують витрати, пов’язані з виконанням обов’язків. Таке розпорядження видаватиме голова Ради на підставі рішення регламентного комітету.</p>
      <p>Нагадаємо, 16 жовтня парламент підтримав <a href="https://fakty.com.ua/ua/ukraine/20191016-nardepiv-pozbavyly-vyplat-za-proguly/">позбавлення народних депутатів виплат за прогули</a> засідань Верховної Ради і комітетів.</p>
    </article>
  </body>
</html>