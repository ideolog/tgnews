<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-age-of-lucknow-dwindling-due-to-pollution-know-the-condition-of-other-cities-of-up-2826555.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T06:48:52+00:00"/>
    <meta property="og:title" content="प्रदूषण से कम हो रही लखनऊ वालों की आयु, जानिए यूपी के अन्य शहरों की हालत"/>
    <meta property="og:description" content="वायु प्रदूषण अब जानलेवा हो चुका है। इसका असर उम्र पर भी पड़ने लगा है। पिछले 20 वर्षों में औसत उम्र घटने की दर दोगुनी हो गयी है। प्रदूषण से लखनऊ वासियों की औसत आयु में 9.5 वर्ष की कमी आई है। वहीं,..."/>
  </head>
  <body>
    <article>
      <h1>प्रदूषण से कम हो रही लखनऊ वालों की आयु, जानिए यूपी के अन्य शहरों की हालत</h1>
      <address><time datetime="2019-11-01T06:48:52+00:00">01 Nov 2019, 06:48</time> by <a rel="author">प्रमुख संवाददाता, लखनऊ |</a></address>
      <p>वायु प्रदूषण अब जानलेवा हो चुका है। इसका असर उम्र पर भी पड़ने लगा है। पिछले 20 वर्षों में औसत उम्र घटने की दर दोगुनी हो गयी है। प्रदूषण से लखनऊ वासियों की औसत आयु में 9.5 वर्ष की कमी आई है। वहीं, प्रदेश के लोगों की औसत आयु मौजूदा समय में 8.6 वर्ष तक कम हो गई है। सबसे बुरा असर हापुड़ पर पड़ा है, जहां लोगों की औसत आयु 11.18 वर्ष तक घट गई है। </p>
      <p>यह खुलासा अमेरिका के शिकागो विश्वविद्यालय की शोध संस्था ‘एपिक’ (एनर्जी पॉलिसी इंस्टीट्यूट एट द यूनिवर्सिटी ऑफ शिकागो) के शोध में हुआ है। शोध के अनुसार वर्ष 1998 से 2016 के बीच गंगा के मैदानी इलाके में वायु प्रदूषण 72 प्रतिशत बढ़ा है। इस इलाके में भारत की 40 प्रतिशत से अधिक आबादी रहती है। संस्था ने अपनी रिपोर्ट में विश्व स्वास्थ्य संगठन के मानकों के आधार पर प्रदूषण के दुष्प्रभावों का अध्ययन किया है। संस्था के मुताबिक सूक्ष्म धूलकण पीएम 2.5 की मात्रा 10 माइक्रोग्राम प्रति घनमीटर होनी चाहिए।</p>
      <p><b>ऐसे किया शोध:</b> संस्था के सीनियर एसोसिएट डायरेक्टर कम्युनिकेशन्स आशीर्वाद एस. राहा ने बताया कि संस्था ने वर्ष 2017 में चीन में शोध किया था। वहां शोध में जो परिणाम आए उसी के आधार पर भारत में सैटेलाइट इमेज से प्रदूषण की स्थिति का आकलन किया गया।  शिकागो विवि में प्रोफेसर और एपिक के निदेशक डॉ. माइकल ग्रीनस्टोन ने रिपोर्ट में कहा है कि यदि भारत अपने ‘राष्ट्रीय स्वच्छ वायु कार्यक्रम’ के लक्ष्यों को प्राप्त करने में सफल रहा औरप्रदूषण में करीब 25 प्रतिशत की कमी को बरकरार रखने में कामयाब रहा तो औसतन 1.3 वर्ष उम्र बढ़ेगी।</p>
      <p>
        <a href="https://www.livehindustan.com/national/story-first-time-delhi-air-quality-dipped-to-emergency-levels-and-touched-pollution-levels-breached-the-severe-plus-zone-2826487.html">दिल्ली की एयर क्वालिटी और ज्यादा बिगड़ी, 'अति गंभीर' श्रेणी तक पहुंची</a>
      </p>
      <p><b>राजधानी में साल दर साल बढ़ता गया प्रदूषण,घटती गई औसत आयु</b><br/>बढ़ते प्रदूषण से लखनऊ वासियों की औसत आयु में 9.5 वर्ष की कमी आई है। 1998 में यहां पीएम 2.5 की मात्रा 61.1 माइक्रोग्राम प्रतिघन मीटर थी। तब औसत आयु में पांच वर्ष की कमी आंकी गई थी। 2017 में पीएम2.5 की मात्रा 106.5 पहुंच गई। इस प्रदूषण से औसत आयु में 9.5 वर्ष की कमी आंकी गई है।</p>
      <p><b>यूपी में हालात: किस शहर में औसत आयु कितनी कम हुई (वर्ष में)</b><br/>हापुड़             11.18<br/>बुलंदशहर       11.13<br/>गाजियाबाद    10.74<br/>गौतमबुद्धनगर  10.66<br/>संभल               10.55<br/>अलीगढ़            10.54<br/>कासगंज           10.53<br/>बागपत            10.38<br/>बदायूं              10.38<br/>मेरठ              10.37<br/>एटा               10.16<br/>हाथरस          10.05<br/>फर्रुखाबाद       9.96<br/>मैनपुरी           9.96<br/>अमरोहा         9.98<br/>फिरोजाबाद    9.55<br/>अम्बेडकरनगर    9.50<br/>फैजाबाद         9.47<br/>लखनऊ          9.45<br/>हरदोई            9.40<br/>कन्नौज          9.39<br/>बस्ती            9.33<br/>मथुरा             9.29<br/>बाराबंकी         9.25<br/>मुफ्फरनगर    9.17<br/>सुल्तानपुर      9.14<br/>शामली          9.07<br/>उन्नाव         9.03<br/>गोरखपुर      9.03<br/>संत कबीरनगर   9.02<br/>देवरिया         9.02<br/>बरेली          8.98<br/>इटावा         8.97<br/>शाहजहांपुर    8.96<br/>मऊ             8.93<br/>आजमगढ़     8.93<br/>आगरा        8.90<br/>मुरादाबाद    8.87<br/>गोण्डा        8.85<br/>सीतापुर     8.83<br/>अमेठी      8.82<br/>बलिया       8.64<br/>रायबरेली    8.61<br/>औरैया       8.61<br/>कानपुर नगर    8.59<br/>जौनपुर      8.52<br/>प्रतापगढ़    8.46<br/>रामपुर       8.43<br/>कानपुर देहात   8.21<br/>कुशीनगर    8.20<br/>गाजीपुर      8.18<br/>सिद्धार्थनगर  7.75<br/>बिजनौर         7.74<br/>महाराजगंज   7.57<br/>वाराणसी        7.55<br/>कौशाम्बी        7.53<br/>फतेहपुर          7.51<br/>बहराइच          7.50<br/>भदोही             7.44<br/>सहारनपुर         7.40<br/>श्रावस्ती            7.30<br/>लखीमपुर खीरी    7.22<br/>बलरामपुर            7.19<br/>प्रयागराज            7.08<br/>जालौन                7.06<br/>पीलीभीत            7.01<br/>चंदौली                6.93<br/>हमीरपुर              6.36<br/>मिर्जापुर             6.25<br/>बांदा                 6.15<br/>चित्रकूट            6.00<br/>महोबा              5.39<br/>झांसी                5.24<br/>सोनभद             4.59<br/>ललितपुर           3.75</p>
      <p>
        <a href="https://www.livehindustan.com/uttar-pradesh/story-gomtinagar-most-polluted-in-lucknow-save-like-this-2826535.html">लखनऊ में गोमतीनगर सबसे ज्यादा प्रदूषित, ऐसे करें बचाव</a>
      </p>
    </article>
  </body>
</html>