<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/disco-elysium-console-2020/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T06:59:00+00:00"/>
    <meta property="og:title" content="Disco Elysium arriverà su console nel 2020"/>
    <meta property="og:description" content="L'apprezzatissimo ed originale Disco Elysium, recentemente sbarcato su PC, uscirà anche su console nel corso del prossimo anno."/>
  </head>
  <body>
    <article>
      <h1>Disco Elysium arriverà su console nel 2020</h1>
      <address><time datetime="2019-11-01T06:59:00+00:00">01 Nov 2019, 06:59</time> by <a rel="author">Giacomo Todeschini</a></address>
      <p>Uno dei titoli più interessanti tra quelli recentemente rilasciati è sicuramente <b>Disco Elysium</b>, con l’opera di <b>ZA/UM</b> che è riuscita a coinvolgere ed appassionare stuoli di utenti grazie ad uno stile di gioco tanto classico quanto incredibilmente innovativo.</p>
      <p>Trattandosi di un RPG vecchio stampo <b>Disco Elysium</b> è inizialmente approdato su PC ma, a quanto pare, il titolo a breve sbarcherà anche su altri lidi per conquistare ulteriori utenti.</p>
      <p>Leggi anche: <a href="https://www.tomshw.it/videogioco/alien-isolation-nuovo-trailer-switch/">Alien Isolation: disponibile un nuovo trailer per Nintendo Switch</a></p>
      <figure>
        <img src="https://www.tomshw.it/images/images/2019/10/disco-elysium-57497.jpg"/>
        <figcaption>Per quanto minimalista, Disco Elysium è sempre suggestivo</figcaption>
      </figure>
      <p>Il Lead Designer dell’opera ha infatti dichiarato in un’intervista: “I nostri piani nell’immediato, e anche il motivo per il quale non andrò in vacanza presto, sono quelli di portare il titolo a più gente possibile. Abbiamo intenzione di far sbarcare <b>Disco Elysium il prossimo anno su Xbox e PlayStation</b> e dobbiamo quindi lavorare su questo aspetto. Non vogliamo assumere una società terza per farlo, dobbiamo farlo noi stessi.”</p>
      <p>Come riporta anche la nostra recensione, che potete trovare comodamente <a href="https://www.tomshw.it/videogioco/disco-elysium-recensione/">qui</a>, <b>Disco Elysium</b> è un titolo da tenere attentamente sott’occhio e che merita decisamente la vostra attenzione: “<b>Disco Elysium porta la rivoluzione degli RPG promessa</b>, e di questo potete starne certi. La narrazione è stratificata, complessa e divisa in due macro livelli che analizzano la storia, la società dell’ambientazione e la delicata psicologia di una mente distrutta, lasciando inoltre al giocatore il compito di costruire l’interiorità dell’alter-ego nel modo in cui più preferisce. Tutto questo è inserito all’interno di una crime story profonda e per niente scontata, legata a stretto filo con i cambiamenti civili di un quartiere degradato e l’ideologia di un mondo futuristico appena uscito da una rivoluzione politica molto forte.”</p>
      <p>Che ne pensate di questa notizia e dell’interessante RPG in questione? Darete un’opportunità all’opera su PC o aspetterete le appena annunciate versioni per console? Fateci sapere quali sono i vostri piani a riguardo direttamente nei commenti!</p>
      <blockquote>Alla ricerca di un titolo analogo per ingannare l’attesa su console? Potete recuperare ad un ottimo prezzo Wasteland 2 nella sua GOTY Edition su Amazon comodamente <a href="https://toms.it/C620Q">a questo link!</a></blockquote>
    </article>
  </body>
</html>