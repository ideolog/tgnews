<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/non-mi-bevo-il-cervello-codice-di-autoregolamentazione-contro-lalcol-ai-minorenni.html"/>
    <meta property="og:site_name" content="Tempostretto"/>
    <meta property="article:published_time" content="2019-11-01T06:24:57+00:00"/>
    <meta property="og:title" content="“Non mi bevo il cervello!”: Codice di autoregolamentazione contro l’alcol ai minorenni"/>
    <meta property="og:description" content="Ogni locale avrà la possibilità di esporre una vetrofania con la quale si segnalerà l’adesione al Codice"/>
  </head>
  <body>
    <article>
      <h1>“Non mi bevo il cervello!”: Codice di autoregolamentazione contro l’alcol ai minorenni</h1>
      <address><time datetime="2019-11-01T06:24:57+00:00">01 Nov 2019, 06:24</time> by <a rel="author" href="https://www.tempostretto.it/author/autore-esterno" target="_blank">.</a></address>
      <p>
        <i>Ogni locale avrà la possibilità di esporre una vetrofania con la quale si segnalerà l’adesione al Codice</i>
      </p>
      <p>MESSINA – “<i>Grazie alla collaborazione con i gestori dei locali e con l’assistenza delle associazioni di categoria è’ stata definita una strategia per impedire la somministrazione ai minorenni di bevande alcoliche</i>” . E’quanto scrive il sindaco <b>Cateno De Luca sulla</b> sua pagina Facebook, al termine della riunione  di ieri pomeriggio tra l’ Amministrazione Comunale  ed i rappresentanti di Confcommercio, Confesercenti e Confartigianato.</p>
      <h3>“Non mi bevo il cervello”</h3>
      <p>Durante l’incontro è stato infatti deciso di stipulare un apposito Codice di Autoregolamentazione, che si chiamerà “<b>Non mi bevo il cervello</b>”. Ogni locale avrà la possibilità di esporre una vetrofania con la quale si segnalerà l’adesione al suddetto Codice.</p>
      <h3>Serate per Senior e Junior</h3>
      <p>Per contrastare in maniera efficace il fenomeno della somministrazione di alcolici ai minori, che secondo quanto emerso dalla riunione risulta di difficile sorveglianza, i gestori hanno deciso di autoregolamentarsi suddividendo le serate di intrattenimento della movida in due categorie di tipo Senior e di tipo Junior.</p>
      <p>Le serate Senior saranno rivolte solo ai maggiorenni, con divieto di ingresso per i minorenni; nelle serate Junior, invece, rivolte ai minorenni, sarà vietata la somministrazione e l’ esposizione di alcolici anche per gli adulti.</p>
      <h3>Dialogo con gli enti del terzo settore</h3>
      <p>Dal confronto tra l’Amministrazione comunale e le associazioni di categoria è inoltre emerso che è stato avviato un dialogo con gli enti del terzo settore specializzati nel sostegno contro la dipendenza da alcol, con i quali verrà concordata l’istituzione di presidi di sostegno durante le serate e un’attività di  formazione a beneficio del personale addetto alla Sorveglianza. Gli operatori della sicurezza  verranno anche dotati di apposita strumentazione per l’esecuzione, su base volontaria, dell’alcol test.</p>
      <h3>La proposta</h3>
      <p>L’Avv. Carrabba ha inoltre proposto al Comune di autorizzare l’occupazione di una piccola area adiacente il locale dove consentire ai clienti di decongestionarsi fine delle serate.</p>
      <h3>Tavolo aggiornato al 15 novembre</h3>
      <p>Il tavolo tra Amministrazione Comunale ed i rappresentanti di Confcommercio, Confesercenti e Confartigianato è stato aggiornato al 15 novembre per l’esame e la sottoscrizione del Codice di Autoregolamentazione .</p>
      <h4>Articoli correlati</h4>
    </article>
  </body>
</html>