<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-trading-on-green-sign-share-market-live-updates-on-friday-2826520.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T06:00:13+00:00"/>
    <meta property="og:title" content="Share Market: शेयर बाजार की मजबूत शुरुआत, Sensex-Nifty में तेजी का सिलसिला जारी"/>
    <meta property="og:description" content="घरेलू शेयर बाजार में शुक्रवार को फिर तेजी के रुझान के साथ कारोबार की शुरुआत हुई। सेंसेक्स और निफ्टी में बढ़त के साथ कारोबार चल रहा था। आरंभिक कारोबार के दौरान सेंसेक्स 150 अंक से ज्यादा उछला जबकि..."/>
  </head>
  <body>
    <article>
      <h1>Share Market: शेयर बाजार की मजबूत शुरुआत, Sensex-Nifty में तेजी का सिलसिला जारी</h1>
      <address><time datetime="2019-11-01T06:00:13+00:00">01 Nov 2019, 06:00</time> by <a rel="author">लाइव हिन्दुस्तान टीम,नई दिल्ली</a></address>
      <p>घरेलू शेयर बाजार में शुक्रवार को फिर तेजी के रुझान के साथ कारोबार की शुरुआत हुई। सेंसेक्स और निफ्टी में बढ़त के साथ कारोबार चल रहा था। आरंभिक कारोबार के दौरान सेंसेक्स 150 अंक से ज्यादा उछला जबकि निफ्टी 11,900 तक चढ़ा। अभी सेंसेक्स 8.95 अंकों की मामूली गिरावट के साथ 40,120.10  और निफ्टी 0.55 अंकों की बढ़त के साथ 11,878.00 पर कारोबार कर रहा है। </p>
      <p>सेंसेक्स पिछले सत्र के मुकाबले 67.19 अंकों यानी 0.17 फीसदी की तेजी के साथ 40,196.24 पर कारोबार कर रहा था और निफ्टी 13.50 अंकों यानी 0.11 फीसदी की बढ़त के साथ 11,890.95 पर बना हुआ था।</p>
      <p>शेयर बाजार बृहस्पतिवार को बढ़त के साथ हरे निशान पर बंद हुआ। कल 0विदेशी कोषों के प्रवाह और सकारात्मक घरेलू और वैश्विक संकेतों के बीच शुरुआती कारोबार में सेंसेक्स 200 अंक से अधिक चढ़ गया। एक समय सेंसेक्स 293 अंक के उछाल के साथ दिन में कारोबार के दौरान 40,344.99 अंक के रिकॉर्ड स्तर पर पहुंच गया। कारोबार के आखिर में सेंसेक्स 77.18 अंकों की बढ़ोतरी के साथ 40,129.05 और निफ्टी 33.35 अंकों की तेजी के साथ 11,877.45 के स्तर पर बंद हुआ।<br/><a href="https://www.livehindustan.com/business/story-share-market-closed-on-green-sign-sensex-closed-above-40100-level-2824965.html">Share Market: बढ़त के साथ बंद हुआ बाजार, Sensex में 77 अंकों की तेजी</a></p>
    </article>
  </body>
</html>