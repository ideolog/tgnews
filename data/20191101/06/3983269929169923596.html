<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/alex-marquez-obte-el-tercer-millor-temps-en-els-entrenaments-lliures-del-gran-premi-de-malaisia/noticia/2960177/"/>
    <meta property="og:site_name" content="CCMA"/>
    <meta property="article:published_time" content="2019-11-01T06:27:51+00:00"/>
    <meta property="og:title" content="Àlex Márquez obté el tercer millor temps en els entrenaments lliures del Gran Premi de Malàisia"/>
    <meta property="og:description" content="Jorge Martín ha estat el més ràpid en la primera jornada de Moto2 al circuit de Sepang i Márquez ha dominat els seus rivals en la lluita per al títol"/>
  </head>
  <body>
    <article>
      <h1>Àlex Márquez obté el tercer millor temps en els entrenaments lliures del Gran Premi de Malàisia</h1>
      <h2>Jorge Martín ha estat el més ràpid en la primera jornada de Moto2 al circuit de Sepang i Márquez ha dominat els seus rivals en la lluita per al títol</h2>
      <address><time datetime="2019-11-01T06:27:51+00:00">01 Nov 2019, 06:27</time> by <a rel="author">esport3</a></address>
      <p><b>Àlex Márquez</b> ha acabat la primera jornada del Gran Premi de Malàisia marcant la pauta per davant dels seus perseguidors en la lluita pel Mundual de Moto2. El pilott cerverí ha establert el tercer millor temps en la segona tanda d'entrernaments lliures del <b>Gran Premi de Malàisia</b>, per darrere de <b>Jorge Martín i Tetsuta Nagashima</b>, però sobretot, per davant de <b>Brad Binder</b>, que ha fet el quart millor temps, i  de <b>Thomas Luthi</b>, que ha marcat el sisè millor registre.</p>
      <p><b>Márquez avantatja en 28 punts</b> Luthi i en 33 Binder en la lluita pel títol mundial quan <b>queden dues curses (50 punts màxim) per acabar el campionat</b>. Això vol dir que si sortís del circuit de Sepang amb una renda similar seria campió del món sense haver d'esperar l'última prova, al circuit Ricardo Tormo de Xest.</p>
    </article>
  </body>
</html>