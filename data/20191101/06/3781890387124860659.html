<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739474"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T06:32:00+00:00"/>
    <meta property="og:title" content="'เต้'รู้แล้วต้องแจงพระเครื่อง ชี้ป.ป.ช.ไร้อำนาจเคาะราคา"/>
    <meta property="og:description" content="'เต้'พร้อมแจง ป.ป.ช.ปมพระเครื่องดังแพงเว่อร์ ยันราคาขึ้นอยู่กับ “จิตใจ –ความนับถือ” ป.ป.ช.ไร้อำนาจประเมินราคา เดินหน้าแจงขอพบ “พ่อชวน”หลังนำสารตั้งต้นระเบิดเข้ารัฐสภา"/>
  </head>
  <body>
    <article>
      <h1>'เต้'รู้แล้วต้องแจงพระเครื่อง ชี้ป.ป.ช.ไร้อำนาจเคาะราคา</h1>
      <address>
        <time datetime="2019-11-01T06:32:00+00:00">01 Nov 2019, 06:32</time>
      </address>
      <p>
        <b>"เต้"พร้อมแจง ป.ป.ช.ปมพระเครื่องดังแพงเว่อร์ ยันราคาขึ้นอยู่กับ “จิตใจ –ความนับถือ” ป.ป.ช.ไร้อำนาจประเมินราคา เดินหน้าแจงขอพบ “พ่อชวน”หลังนำสารตั้งต้นระเบิดเข้ารัฐสภา</b>
      </p>
      <p>เมื่อวันที่ 1 พ.ย.  ที่รัฐสภา นายมงคลกิตติ์ สุขสินธารานนท์ ส.ส.บัญชีรายชื่อ หัวหน้าพรรคไทยศรีวิไลย์ กล่าวถึงกรณีที่คณะกรรมการป้องกันและปราบปรามการทุจริตแห่งชาติ (ป.ป.ช.)เตรียมเรียกให้เข้าชี้เเจงรายการพระเครื่องชื่อดัง ที่ถูกตั้งข้อสังเกตเป็นการตั้งราคาทรัพย์สินสูงเกินจริง ในวันที่ 7 พ.ย.นี้  ว่า ความจริงหนังสือที่ป.ป.ช.ส่งมานั้น ส่งมาที่ตนนานเเล้วแต่เพิ่งจะปรากฎเป็นข่าว อย่างไรก็ตามตนจะไปชี้เเจงต่อ ป.ป.ช.แน่นอน ซึ่งตามหนังสือนั้น นัดไปวันที่ 7 พ.ย.แต่ขอดูก่อนว่า จะติดภารกิจที่สภาฯหรือไม่ ทั้งนี้ เรื่องจะตรวจสอบราคาพระเครื่องนั้น ป.ป.ช.ไม่มีระเบียบจะมาตรวจสอบราคากลาง ว่าเท่านั้นหรือเท่านี้ เพราะมูลค่าพระขึ้นอยู่กับจิตใจและความนับถือ ซึ่งยกตัวอย่างเช่นการซื้อขายที่ดิน เเม้จะมีราคาประเมินก็จริง แต่เวลาซื้อขายก็สูงตามความพอใจ ดังนั้นประเด็นจึงอยู่ที่ว่าเมื่อซื้อขายเเล้วต้องมีที่มาที่ไปและเสียภาษีหรือไม่ ป.ป.ช.ไม่มีอำนาจที่จะบอกว่าอันไหนราคาเท่าไหร่ <br/><br/>ส่วนกรณีจะขอเข้าพบนายชวน หลีกภัย ประธานสภาฯ เพื่อขอโทษกรณีที่นำสารตั้งต้นระเบิดเข้าสภาฯ นายมงคลกิตติ์  ว่า ทราบว่าวันนี้นายชวนติดภารกิจข้างนอกสภา ตนจึงไม่ได้เข้าพบ แต่ตั้งใจอยู่แล้วว่า อย่างไรก็ต้องขอเข้าพบในวันเวลาราชการ.</p>
    </article>
  </body>
</html>