<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-uttar-pradesh-man-youtuber-alakh-became-famous-in-pakistan-india-bangladesh-nepal-for-his-jee-neet-physics-chemistry-free-coaching-video-2826526.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-01T06:21:34+00:00"/>
    <meta property="og:title" content="यूपी में बैठे बैठे पाकिस्तान में छा गया ये शख्स, फ्री में करता है ये काम"/>
    <meta property="og:description" content="यूपी के एक शख्स ने अपने शानदार काम से पाकिस्तान में धूम मचा दी है। बल्कि पाकिस्तान ही नहीं, नेपाल, बांग्लादेश और सऊदी अरब के छात्र और युवा भी इन शख्स के फैन हो गए हैं। प्रयागराज के अलख पांडे यूट्यूब..."/>
  </head>
  <body>
    <article>
      <h1>यूपी में बैठे बैठे पाकिस्तान में छा गया ये शख्स, फ्री में करता है ये काम</h1>
      <address><time datetime="2019-11-01T06:21:34+00:00">01 Nov 2019, 06:21</time> by <a rel="author">लाइव हिन्दुस्तान टीम,नई दिल्ली</a></address>
      <p>यूपी के एक शख्स ने अपने शानदार काम से पाकिस्तान में धूम मचा दी है। बल्कि पाकिस्तान ही नहीं, नेपाल, बांग्लादेश और सऊदी अरब के छात्र और युवा भी इन शख्स के फैन हो गए हैं। प्रयागराज के अलख पांडे यूट्यूब पर फ्री फिजिक्स और केमिस्ट्री कोचिंग के वीडियो डालकर भारत समेत दुनिया के कई देशों में फेमस हो गए हैं। अलख पांडे फिजिक्स और केमिस्ट्री विषयों की फ्री ऑनलाइन कोचिंग देते हैं। उन्होंने अपने यूट्यूब चैनल पर महज 2 सालों में 1.94 मिलियन (19 लाख से ज्यादा) सब्सक्राइबर जुटा लिए हैं। अलख की वीडियो की लोकप्रियता का अंदाजा इस तथ्य से लगाया जा सकता है कि उनकी वीडियो पर 22 मिलियन व्यूज () आए हैं। उनके यूट्यूब चैनल का नाम है ' Pysics Wallah - Alakh Pandey ' । दुनिया के सबसे फेमस ऑनलाइन गुरुओं में अलख भी शामिल हो गए हैं। </p>
      <p><b>NEET , JEE Main, JEE Advanced की वीडियो के लिए ज्यादा पॉपुलर</b><br/>इंजीनियरिंग-मेडिकल की कोचिंग की वीडियो को लेकर अलख छात्रों के पसंदीदी ऑनलाइन ट्यूटर बने हुए हैं। करीब तीन साल से वीडियो अपलोड कर फिजिक्स और केमेस्ट्री की तैयारी करवा रहे अलख वर्तमान में यू-ट्यूब पर सबसे चर्चित शिक्षकों में शुमार हैं। जेईई-मेन्स, जेईई-एडवांस्ड, इंजीनियरिंग प्रवेश की अन्य परीक्षाओं के साथ ही नीट व मेडिकल प्रवेश की तैयारी करने वाले देश-दुनिया के औसतन 2.20 करोड़ छात्र-छात्राएं हर महीने उनके वीडियो देखते हैं। मेडिकल के छात्र उन्हें इसलिए पसंद करते हैं क्योंकि उनकी फिजिक्स थोड़ी कमजोर होती है और अलख बेहतर तरीके से इसे समझाते हैं।</p>
      <p>
        <b>
          <a href="https://www.livehindustan.com/career/story-upsc-civil-services-exam-2019-upsc-releases-marks-of-non-recommended-candidates-fail-candidates-may-get-good-private-jobs-2824745.html">UPSC सिविल सेवा परीक्षा में फेल उम्मीदवारों की चमक सकती है किस्मत</a>
        </b>
      </p>
      <p><b>Youtube से मिल चुका है सम्मान</b><br/>फिजिक्स वाला नाम से उनके चैनल को यू-ट्यूब की ओर से 'गोल्ड प्ले बटन' सम्मान मिल चुका है, जो 10 लाख सब्सक्राइबर होने पर दिया जाता है। वर्तमान में उनके चैनल के 18 लाख सब्सक्राइबर हैं। उनके लेक्चर मुख्य तौर से एनसीईआरटी ( NCERT ) के सिलेबस पर आधारित होते हैं। </p>
      <figure>
        <img src="https://images1.livehindustan.com/uploadimage/library/2019/11/01/16_9/16_9_1/physics_wallah_alakh_pandey_1572589062.jpg"/>
      </figure>
      <p>फिजिक्स और केमेस्ट्री से जुड़े छोटे-छोटे सिद्धांतों एवं फार्मूले को वह इतनी अच्छी तरह से समझाते है कि कई बार स्कूल-कोचिंग के टीचर तक बच्चों को अलख के वीडियो देखने की सलाह देते हैं। अलख अलग से कोचिंग नहीं पढ़ाते। छात्र-छात्राओं की मदद के लिए उन्होंने अपनी वेबसाइट भी बना रखी है। वेबसाइट पर नि:शुल्क नोट्स, किताबें, क्विज उपलब्ध करा रहे हैं।</p>
      <p>अलख बताते हैं - 'मैं अपने परिवार के साथ दक्षिण मलाका में रहता था। घर की पैसों की तंगी थी, ऐसे में हर लोग घर बेचकर कालिंदीपुरम शिफ्ट हो गए। 2010 में प्रयागराज में बिशप जॉनसन स्कूल और कॉलेज से 12वीं पास करने के बाद मैंने इंजीनियरिंग एंट्रेंस की तैयारी शुरू कर दी। तब मैंने जाना की कोचिंग लेना कितना महंगा है। इसके बाद सेल्फ स्टडी ही की।' </p>
      <p>2015 में हार्टकोर्ट बटलर टेक्नोलॉजिकल इंस्टीट्यूट (एचबीटीआई) कानपुर से बीटेक करने के बाद उन्होंने कोचिंग इंस्टीट्यूट में पढ़ाना शुरू कर दिया। लेकिन मैं स्टूडेंट्स की मदद करना चाहता था। इसलिए मैंने YouTube पर आने का फैसला किया। 2017 में मैंने Physics Wallah के नाम से YouTube चैनल शुरू किया और उस पर फिजिक्स व केमिस्ट्री के कॉन्सेप्ट के वीडियो अपलोड करने शुरू किए। धीरे धीरे मेरे वीडियो के व्यूज बढ़ते गए। चैनल के सब्सक्राइबर भी बढ़ते गए। करीब डेढ़ साल बाद मैंने कोचिंग क्लास में पढ़ाना बंद कर दिया और खुद को पूरी तरह से यूट्यूब चैनल पर वीडियो डालने के काम में लगा लिया।"</p>
      <figure>
        <img src="https://images1.livehindustan.com/uploadimage/library/2019/11/01/16_9/16_9_1/physics_wallah_alakh_pandey_1572589183.jpg"/>
      </figure>
      <p>अलख ने बताया कि मुझे 40 से 50 मिनट का वीडियो बनाने में 6 घंटे लगते हैं। मैं हर माह 28 वीडियो अपलोड करता हूं। वीडियो से कोचिंग देने का सबसे बड़ा नुकसान यह है कि वीडियो देख रहे स्टूडेंट्स अपने डाउट्स क्लियर करने के लिए उसी वक्त सवाल नहीं पूछ सकते। इसलिए वीडियो बनाते समय आपको उन संभावितच सवालों का अनुमान लगाना होगा जो एक छात्र के पास हो सकते हैं। </p>
      <p>अलख पांडे ने बताया कि उन्होंने देश भर के कई कोचिंग इंस्टीट्यूट्स के कई ऑफर ठुकराए हैं। <br/> </p>
    </article>
  </body>
</html>