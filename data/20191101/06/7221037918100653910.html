<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/cadilar-bayrami-kostumuyle-kaza-yapinca-oldu-sandilar/925993"/>
    <meta property="og:site_name" content="medya faresi"/>
    <meta property="article:published_time" content="2019-11-01T06:17:00+00:00"/>
    <meta property="og:title" content="Cadılar Bayramı kostümüyle kaza yapınca öldü sandılar"/>
    <meta property="og:description" content="Amerika'da Sidney Wolfe adındaki bir üniversite öğrencisi geçirdiği trafik kazasında öldü sanıldı. Olayın sebebi ise Twitter'da viral haline geldi."/>
  </head>
  <body>
    <article>
      <h1>Cadılar Bayramı kostümüyle kaza yapınca öldü sandılar</h1>
      <h2>Amerika'da Sidney Wolfe adındaki bir üniversite öğrencisi geçirdiği trafik kazasında öldü sanıldı. Olayın sebebi ise Twitter'da viral haline geldi.</h2>
      <address>
        <time datetime="2019-11-01T06:17:00+00:00">01 Nov 2019, 06:17</time>
      </address>
      <p>Dünyanın dört bir yanında Cadılar Bayramı için kostümler giyiliyor, kutlamalar yapılıyor...</p>
      <p>Bu durumun en yoğun yaşandığı yerlerden biri olan ABD'deki bir olay ise mutlu sonuyla gülümsetiyor...</p>
      <p>West Virginia’da Marshall Üniversitesi'nde öğrenci olan Sidney Wolfe geçtiğimiz gün bir Cadılar Bayramı etkinliğinden dönüyordu.</p>
      <p>Okulda Cadılar Bayramı kutlamaları için Stephen King'in çok satan romanı Carrie'den esinlenen bir müzikal sahneleyeceklerdi.</p>
      <p>Sidney, provayı bitirip okuldan çıktı ve arabasının direksiyonunun başına geçti.</p>
      <p>Genç kadının üzerinde müzikalde giyeceği kostüm vardı.</p>
      <p>Beyaz bir elbise, taç ve bolca sahte kandan oluşan bu görünümle arabayı kullanmaya başlayan Sidney, başına geleceklerden habersizdi.</p>
      <p>Yolda bir geyiğe çarpan ve kaza yapan genç kadın, kendine geldiğinde etrafının polisler ve merakla kendine bakanlarla çevrili olduğunu gördü.</p>
      <p>Kostümden haberi olmayan bu kalabalık, Sidney'nin öldüğünün düşünmüştü doğal olarak.</p>
      <figure>
        <img src="http://i.medyafaresi.com/uploads/content/cadilar-bayrami-kostumuyle-kaza-yapinca-oldu-sandilar-01112019jpg.jpg?v=1572589155"/>
      </figure>
      <p>Sidney Wolfe başından geçenleri Twitter hesabından paylaşınca tweet'leri bir anda viral haline geldi ve binlerce kişi tarafından paylaşıldı.</p>
      <p>Olay bu şekilde büyüyünce sadece yerel basının değil, büyük haber kaynaklarının da ilgisini çekti.</p>
      <p>Fırsatı kaçırmayan Sidney Wolfe ise haberi okuyan herkesi müzikallerini izlemek için bilet almaya çağırdı.</p>
    </article>
  </body>
</html>