<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/it/739470"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T06:09:00+00:00"/>
    <meta property="og:title" content="แพลตฟอร์ม TikTokอบรมสร้างครีเอเตอร์รุ่นใหม่"/>
    <meta property="og:description" content="TikTok แพลตฟอร์มสร้างสรรค์วิดีโอสั้นชั้นนำระดับโลก จัดกิจกรรมเวิร์กชอป ให้ครีเอเตอร์รุ่นใหม่ รับยุคทองของครีเอเตอร์ ผู้มีอิทธิพลบนโลกออนไลน์ให้สร้างและผลิตคอนเทนท์ได้เองบนแพลตฟอร์ม"/>
  </head>
  <body>
    <article>
      <h1>แพลตฟอร์ม TikTokอบรมสร้างครีเอเตอร์รุ่นใหม่</h1>
      <address>
        <time datetime="2019-11-01T06:09:00+00:00">01 Nov 2019, 06:09</time>
      </address>
      <p>
        <b>TikTok แพลตฟอร์มสร้างสรรค์วิดีโอสั้นชั้นนำระดับโลก จัดกิจกรรมเวิร์กชอป ให้ครีเอเตอร์รุ่นใหม่ รับยุคทองของครีเอเตอร์ ผู้มีอิทธิพลบนโลกออนไลน์ให้สร้างและผลิตคอนเทนท์ได้เองบนแพลตฟอร์ม</b>
      </p>
      <p> จากผลสำรวจของ Melt Water, Hanna William พบว่า ร้อยละ 78 ของผู้ใช้อินเทอร์เน็ตในประเทศไทยคือคนในช่วงอายุ 15-34 ปี หรือกลุ่ม Gen Y และ Gen Z นั่นเอง โดยคน 2 กลุ่มนี้ใช้ชีวิตบนโลกออนไลน์เฉลี่ยวันละ 10 ชั่วโมง นอกจากนี้   1 ใน 3 ของ Gen Y และ Gen Z รับชมเนื้อหาประเภทวิดีโอประมาณ 1 ชั่วโมงต่อวัน ขณะเดียวกันผลสำรวจหนึ่งที่น่าสนใจคือ กลุ่มคนรุ่นใหม่มีช่วงความสนใจที่สั้นลงกว่าเดิม<br/>“ แอพ TikTok จึงนำเสนอแพลตฟอร์มวิดีโอขนาดสั้นให้กับผู้ใช้ได้บันทึกและถ่ายทอดความคิดสร้างสรรค์ พร้อมกับใช้ฟีเจอร์ สติกเกอร์และเพลงให้วิดีโอน่าสนใจมากยิ่งขึ้น   เป็นแพลตฟอร์มสำหรับทุกคน ”   ศุภวัฒน์ พีรานนท์ Head of Music - Thailand กล่าว<br/>TikTok  ได้ จึงจัดเวิร์กชอปเพื่อให้ความรู้เกี่ยวกับเทรนด์ของวิดีโอสั้น วิธีการสร้างคอนเทนท์ให้ได้รับความสนใจ รวมถึงการสร้างรายได้จากการทำคอนเทนท์ให้กับแบรนด์ในแคมเปญการตลาดต่างๆ ซึ่งจะเป็นการช่วยผลักดันและเพิ่มขีดความสามารถให้กับครีเอเตอร์ในเมืองไทยได้เข้าใจและสามารถใช้ประโยชน์จากแพลตฟอร์ม TikTok ได้สูงสุด<br/> <br/> <br/> </p>
    </article>
  </body>
</html>