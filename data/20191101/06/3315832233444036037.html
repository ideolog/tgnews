<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/c9e71e00616248c3/a-fost-deslusita-soarta-lui-otzi-barbatul-descoperit-in-1991-dupa-ce-a-stat-conservat-in-gheata-vreme-de-5-300-de-ani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T06:44:09+00:00"/>
    <meta property="og:title" content="A fost deslușită soarta lui Otzi, bărbatul descoperit în 1991, după ce a stat conservat în gheață vreme de 5.300 de ani"/>
    <meta property="og:description" content="Oamenii de știință au aflat noi indicii despre călătoria finală a lui Otzi, omul ucis de o săgeată acum 5.300 de ani, a cărui mumie s-a păstrat mii de ani într-un ghețar din Europa, informează CNN."/>
  </head>
  <body>
    <article>
      <h1>A fost deslușită soarta lui Otzi, bărbatul descoperit în 1991, după ce a stat conservat în gheață vreme de 5.300 de ani</h1>
      <address><time datetime="2019-11-01T06:44:09+00:00">01 Nov 2019, 06:44</time> by <a rel="author">Jurnal.md</a></address>
      <p>
        <b>Oamenii de știință au aflat noi indicii despre călătoria finală a lui Otzi, omul ucis de o săgeată acum 5.300 de ani, a cărui mumie s-a păstrat mii de ani într-un ghețar din Europa, informează CNN.</b>
      </p>
      <p>Cel mai recent studiu, publicat în jurnalul Plos One, a examinat "subfosile" de vegetație care au rămas înghețate 5.300 de ani alături de Otzi.</p>
      <p>Mumia glaciară s-a păstrat înghetață peste ani, până când a fost descoperită de un cuplu de alpiniști, în Alpii italieni, în 1991. De atunci până acum, aproape fiecare părticică a sa a fost analizată, încercând să afle timbrul vocii, conținutul stomacului sau felul în care a murit.</p>
      <p>În ultimii 25 de ani, corpul mumificat a oferit oamenilor de știință indicii importante despre felul în care se desfășura viața în regiunea Alpilor în urmă cu mii de ani, scrie Digi24.</p>
      <p>Noul studiu a oferă indicii asupra traseului străbătut de Otzi pe ghețar. Cercetătorii de la Universitatea Glasgow și Innsbruck a recuperat cel puțin 75 de specii de mușchi și alte forme de vegetație care s-au conservat alături de Otzi. Doar 30% dintre acestea sunt locale, ceea ce înseamnă că restul au fost transportate la locul în care acesta a murit din altă parte.</p>
      <p>Acestea descoperiri se adaugă unui studiu din 2007 care a reconstituit ultimele 33 de ore din viața lui Otzi. Acesta ar fi călătorit din zone calde până în zone muntoase, la altitudini de 3000 de metri.</p>
      <p>Cercetătorii au dat naștere și unei teorii privind moartea lui Otzi: bărbatul s-ar fi întors în satul lui după o călătorie în Alpi, însă a avut parte de un conflict care l-a forțat să se întoarcă în munți.</p>
      <p>Mumia Otzi și bunurile sale au fost păstrate din 1998 le Muzeul Arheologic din Bolzano, Italia. Numele Otzi vine de la zona în care s-a făcut descoperirea - regiunea Otztal din Alpi.</p>
      <p>Otzi a trăit cândva între 3100 și 3370 înainte Erei Noastre, avea 1,57 metri înălțime și 50 kg. A murit la 46 de ani, o vârstă înaintată pentru acea perioadă. Hainele sale erau făcute din piele. Corpul său avea zeci de tatuaje.</p>
      <p>Bărbatul traversa o zonă din Alpi când a fost rănit de o săgeată primită în umăr. Vârful săgeții a rămas în umărului lui și a fost găsit abia în 2001. Se crede că a murit la scurt timp, după ce săgeata i-a găurit o arteră importantă. Alături de el a fost găsit un arc și săgeți și o toporișcă.</p>
      <p>Corpul său a rămas conservat în gheață până în 1991.</p>
    </article>
  </body>
</html>