<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/otbeljazvame-denja-na-narodnite-buditeli-1.html"/>
    <meta property="og:site_name" content="bTV Новините"/>
    <meta property="article:published_time" content="2019-11-01T06:29:00+00:00"/>
    <meta property="og:title" content="Отбелязваме Деня на народните будители"/>
    <meta property="og:description" content="Той е посветен е на делото на книжовниците, просветителите, на борците ни за национално освобождение"/>
  </head>
  <body>
    <article>
      <h1>Отбелязваме Деня на народните будители</h1>
      <h2>Той е посветен е на делото на книжовниците, просветителите, на борците ни за национално освобождение</h2>
      <address><time datetime="2019-11-01T06:29:00+00:00">01 Nov 2019, 06:29</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>На 1 ноември отбелязваме Деня на народните будители.</p>
      <p>Той е посветен е на делото на книжовниците, просветителите, на борците ни за национално освобождение, съхранили през вековете духовните ценности на нацията.</p>
      <p>Сред личностите, които почитаме са: Паисий Хилендарски, Софроний Врачански, Неофит Рилски, Неофит Бозвели, братя Димитър и Константин Миладинови, Георги Раковски, Васил Левски, Христо Ботев, Иван Вазов, Григорий Цамблак, Константин Костенечки, Владислав Граматик, Матей Граматик, Свети Иван Рилски, Георги Стойков Раковски, Стефан Караджа, Хаджи Димитър, Любен Каравелов, Добри Чинтулов и много други.</p>
      <p>За първи път Денят на народните будители се чества през 1909 г. в Пловдив. През 1922 г. Стоян Омарчевски, министър на просвещението, внася предложението за официално му отбелязване на 1 ноември.</p>
      <p>1 ноември 1923 г. е обявен с указ на цар Борис III за общонационален празник в памет на заслужилите българи. През 1945 г. празникът е забранен.</p>
      <p>Честването му се възобновява с решение на Народното събрание през 1992 г.</p>
      <p>В Деня на народните будители администрацията на президента за поредна година ще отвори врати за граждани, от 10:30 до 16:30 ч. </p>
    </article>
  </body>
</html>