<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230672/"/>
    <meta property="og:site_name" content="Українська правда"/>
    <meta property="article:published_time" content="2019-11-01T06:49:29+00:00"/>
    <meta property="og:title" content="Листопад почнеться туманами й сонячним холодом"/>
    <meta property="og:description" content="В Україні 1 листопада опади не очікуються, температура 3-8° тепла, на Закарпатті та півдні Одещині до 12°, у східних областях 0-3° тепла."/>
  </head>
  <body>
    <article>
      <h1>Листопад почнеться туманами й сонячним холодом</h1>
      <address>
        <time datetime="2019-11-01T06:49:29+00:00">01 Nov 2019, 06:49</time>
      </address>
      <p>В Україні <b>1 листопада</b> опади не очікуються, температура 3-8° тепла, на Закарпатті та півдні Одещині до 12°, у східних областях 0-3° тепла.</p>
      <p>Про це "<a href="https://www.ukrinform.ua/rubric-regions/2809783-moroz-tumani-i-dosi-sinoptiki-skazali-akim-bude-pocatok-listopada.html">Укрінформу</a>" повідомили у Українському гідрометцентрі.</p>
      <p>"Без істотних опадів. Вночі та вранці у західних, місцями північних та центральних областях туман. Вітер змінних напрямків, 3-8 м/с. Температура 3-8° тепла, на Закарпатті та півдні Одещині до 12°, у східних областях 0-3° тепла", – йдеться у повідомленні.</p>
      <p>У Києві та області у п'ятницю без істотних опадів. Вітер змінних напрямків, 3-8 м/с. У столиці температура 5-7° тепла, на Київщині 3-8° тепла, вночі та вранці місцями туман.</p>
      <p>За прогнозом, <b>2 листопада</b> без опадів, лише на Закарпатті вдень невеликий дощ; температура вночі 0-5° морозу, вдень 4-9° тепла; у східній частині вночі 5-10° морозу, вдень 1-6° тепла; на крайньому півдні країни та Закарпатті вночі від 3° тепла до 2° морозу, вдень 6-11° тепла.</p>
      <p>3 листопада у західних, північних та місцями центральних областях невеликий дощ (вночі на півночі Лівобережжя з мокрим снігом), у Карпатах та на Закарпатті помірні дощі, на решті території без опадів; температура вночі 0-5° тепла, вдень 7-12°, на півдні Одещини, Закарпатті та Прикарпатті до 16° тепла, у східній частині вночі 2-7° морозу, вдень 4-9° тепла.</p>
      <p>Вітер південний, 7-12 м/с, 2 листопада вночі у західних, вдень і в північних та центральних областях, 3 листопада в Україні, крім східної частини, пориви 15-20 м/с.</p>
      <p>На Київщині 2 листопада без опадів; температура вночі 0-5° морозу, вдень 4-9° тепла. 3 листопада вночі без істотних опадів, вдень невеликий дощ; температура вночі 0-5° тепла, вдень 7-12°. Вітер південний, 7-12 м/с, вдень 2 листопада та протягом 3 листопада пориви 15-20 м/с.</p>
      <p>Синоптики прогнозують 4 листопада в західних, вночі місцями і в північних областях невеликий дощ, на Закарпатті та в Карпатах помірний дощ, на решті території без опадів; температура вночі 4-9° тепла, на крайньому заході країни та узбережжі Чорного моря до 12°, вдень 12-17°, у південній частині до 20°, на сході країни та півночі Лівобережжя вночі 0-6° тепла, вдень 9-14°.</p>
      <p>5 листопада невеликий, місцями помірний дощ, лише вночі у східній, вдень у західній частині без опадів; температура вночі 6-12°, на заході та сході 4-9° тепла, вдень 9-15°, на півдні до 18°.</p>
      <p>У столичному регіоні 4 листопада вночі місцями невеликий дощ, вдень без опадів; температура вночі 4-9° тепла, вдень 12-17°. 5 листопада невеликий дощ; температура вночі 6-11°, вдень 9-15°.</p>
    </article>
  </body>
</html>