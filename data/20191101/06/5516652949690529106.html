<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424947/kleinoyn-limani-kai-dhmo-sth-lero"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T06:31:31+00:00"/>
    <meta property="og:title" content="&quot;Κλείνουν&quot; λιμάνι και δήμο στη Λέρο!"/>
    <meta property="og:description" content="Έντονες είναι οι αντιδράσεις από τους κατοίκους και τον δήμο της Λέρου αναφορικά με την επικείμενη μεταφορά νέων μεταναστών από τη Σύμη, στο κέντρο φιλοξενίας μεταναστών του νησιού."/>
  </head>
  <body>
    <article>
      <h1>"Κλείνουν" λιμάνι και δήμο στη Λέρο!</h1>
      <h2>"Πύρ και μανία" ο δήμαρχος κ. Κόλλιας για τη μεταφορά και παραμονή νέων μεταναστών στο νησί</h2>
      <address>
        <time datetime="2019-11-01T06:31:31+00:00">01 Nov 2019, 06:31</time>
      </address>
      <p>
        <b>Έντονες είναι οι αντιδράσεις από τους κατοίκους και τον δήμο της Λέρου αναφορικά με την επικείμενη μεταφορά νέων μεταναστών από τη Σύμη, στο κέντρο φιλοξενίας μεταναστών του νησιού.</b>
      </p>
      <p>Ο δήμαρχος Λέρου κ. Μιχάλης Κόλιας με δηλώσεις του στη "Ροδιακή" χαρακτήρισε απαράδεκτη την κατάσταση που επικρατεί αυτή τη στιγμή στο νησί, στο οποίο ήδη φιλοξενούνται περίπου 3000 μετανάστες και τόνισε ότι η Λέρος δεν αντέχει και άλλους μετανάστες.</p>
      <p>"Δεν είναι δυνατόν να παίρνουν τέτοιες αποφάσεις να φέρουν και άλλους μετανάστες εδώ, και εμείς έχουμε τεράστιο πρόβλημα στο νησί. Οι δομές είναι για 800 άτομα και έχουμε 2000 κόσμο εκτεθείμενους στην παραλία με μια κουβέρτα και ένα σεντόνι!" σημειωσε.</p>
      <p>Ο κ. Κόλλιας καλεί όλους τους κατοίκους του νησιού προκειμένου να να κλείσουν το λιμάνι και να μην επιτρέψουν το καταμαράν να προσεγγίσει, το οποίο θα φέρει από τη Σύμη 40 νέους μετανάστες.</p>
      <p>"Υπάρχει κίνδυνος της ζωής των μεταναστών πλέον. Δεν υπάρχουν γιατροί, δεν υπάρχει χώρος στο νοσοκομείο, δεν έχω προσωπικό, δεν μπορούν να πραγματοποιήσουν αποκομμιδή απορριμάτων" τόνισε, ενώ συνέχισε αναφέροντας "εμείς θα κατεβούμε στο λιμανι και καλώ τον κόσμο να έρθει να διαμαρτυρηθεί και απο εκεί και ύστερα ο καθένας πρέπει να αναλαβει τις ευθύνες τους".</p>
      <p>"Είναι δυνατον σε ένα νησί 8000 κατοίκων, το 40% να είναι μετανάστες; Δεν γίνεται αυτό, ας τους κρατήσουν στη Σύμη νοικιάζοντας ένα ξενοδοχείο, ας τους πάνε στη Ρόδο, ας τους πάνε στο Μαξίμου! Εδώ δεν χωράνε άλλοι μετανάστες" τόνισε ο κ. Κόλλιας.</p>
      <p>Μάλιστα σήμερα ο Δήμος Λέρου θα παραμείνει κλειστός, σε ένδειξη διαμαρτυρίας.</p>
      <p>Φωτογραφία αρχείου</p>
    </article>
  </body>
</html>