<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/teroristlerden-hain-tuzak-1-sehit-6-yarali-213810h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T06:00:55+00:00"/>
    <meta property="og:title" content="Teröristlerden hain tuzak! 1 şehit, 6 yaralı"/>
    <meta property="og:description" content="Barış Pınarı Harekatı bölgesinde daha önce teröristler tarafından yerleştirilen EYP'nin patlaması sonucu 1 asker şehit oldu, 6 asker yaralandı."/>
  </head>
  <body>
    <article>
      <h1>Teröristlerden hain tuzak! 1 şehit, 6 yaralı</h1>
      <h2>Barış Pınarı Harekatı bölgesinde daha önce teröristler tarafından yerleştirilen EYP'nin patlaması sonucu 1 asker şehit oldu, 6 asker yaralandı.</h2>
      <address>
        <time datetime="2019-11-01T06:00:55+00:00">01 Nov 2019, 06:00</time>
      </address>
      <p>Milli Savunma Bakanlığından yapılan açıklamada, Barış Pınarı Harekatı bölgesinde daha önce teröristler tarafından yerleştirilen EYP'nin patladığı belirtildi.</p>
      <p>Patlama sonucu 1 askerin şehit olduğu, 6 askerin yaralandığı kaydedilen açıklamada, yaralı askerlerin hastaneye kaldırılarak tedavilerine başlandığı bilgisi verilerek, "Bizleri derin bir acı ve üzüntüye boğan bu olayda hayatını kaybeden aziz şehidimize Allah'tan rahmet, kederli ailesine, Türk Silahlı Kuvvetleri ile asil milletimize başsağlığı ve sabır, yaralanan kahraman silah arkadaşlarımıza acil şifalar dileriz." ifadeleri kullanıldı.</p>
      <p>
        <b>Bakan Akar'dan başsağlığı mesajı</b>
      </p>
      <p>Milli Savunma Bakanı Hulusi Akar şehit olan Veteriner Uzman Çavuş İsmail Sarıcan için başsağlığı mesajı yayımladı.</p>
      <p>Akar Milli Savunma Bakanlığının Twitter hesabından yayımladığı mesajında, "Kahraman şehidimize şahsım ve Milli Savunma Bakanlığı mensupları adına Allah'tan rahmet, kederli ailesine ve asil milletimize başsağlığı ve sabır dilerim." ifadesini kullandı.</p>
    </article>
  </body>
</html>