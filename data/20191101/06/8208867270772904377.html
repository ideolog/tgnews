<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/01/news/corea_nord_la_sfida_di_kim_testato_un_lanciatore_di_razzi_multiplo-240003053/"/>
    <meta property="og:site_name" content="Repubblica.it"/>
    <meta property="article:published_time" content="2019-11-01T06:49:00+00:00"/>
    <meta property="og:title" content="Corea Nord, la sfida di Kim: testato un lanciatore di razzi multiplo"/>
    <meta property="og:description" content="Il leader, riferisce l'agenzia di stampa di Stato, soddisfatto per la prova si congratula con scienziati"/>
  </head>
  <body>
    <article>
      <h1>Corea Nord, la sfida di Kim: testato un lanciatore di razzi multiplo</h1>
      <h2>Il leader, riferisce l'agenzia di stampa di Stato, soddisfatto per la prova si congratula con scienziati</h2>
      <address>
        <time datetime="2019-11-01T06:49:00+00:00">01 Nov 2019, 06:49</time>
      </address>
      <p>PECHINO - La Corea del Nord ha testato ieri "con successo" un "lanciatore di razzi multiplo super-large" di cui è stata "verificata la perfezione". Lo stesso leader Kim Jong-un, riferisce la Kcna, ha espresso "soddisfazione per la prova" e ha inviato le sue congratulazioni agli scienziati dell' Accademia delle scienze della Difesa per "lo sviluppo dei muscoli militari di auto-difesa del Paese". Seul ha stimato ieri che i due razzi sono stati lanciati dalla regione occidentale verso il mar del Giappone per una gittata di circa 370 km.<br/><br/>E' stato il primo test balistico condotto dalla Corea del Nord dal 2 ottobre. Secondo l'agenzia nordcoreana, il lancio "sperimentale" del "lanciarazzi reattivo super-grande" è stato effettuato dalla Accademia di Scienze della Difesa Nazionale e non era presente Kim Jong-un. Il 'lider maximo' tuttavia è stato informato al riguardo e si è detto "molto soddisfatto". <br/><br/> </p>
    </article>
  </body>
</html>