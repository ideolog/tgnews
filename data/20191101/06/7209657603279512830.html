<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/cinquestelle-1.4863767"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-01T06:51:52+00:00"/>
    <meta property="og:title" content="Nubi minacciose nel cielo a Cinquestelle"/>
    <meta property="og:description" content="La lettera. Risponde il condirettore del Resto del Carlino, Beppe Boni"/>
  </head>
  <body>
    <article>
      <h1>Nubi minacciose nel cielo a Cinquestelle</h1>
      <h2><b>La lettera</b>. Risponde il condirettore del Resto del Carlino, Beppe Boni</h2>
      <address><time datetime="2019-11-01T06:51:52+00:00">01 Nov 2019, 06:51</time> by <a rel="author">il Resto del Carlino</a></address>
      <p>Bologna, 1 novembre 2019 - Finalmente un politico non attaccato alla poltrona. La sindaca di Imola, non più condividendo le idee dei 5 stelle, e non aiutata dai vertici, ha deciso di dimettersi e non di cambiare casacca, pur di mantenere stipendio e poltrona. Andrebbe ringraziata, non ha tradito gli elettori di Imola.<br/><b>Maurizio Baietta, Baricella (Bologna)​</b></p>
      <p>
        <i>
          <b>risponde il condirettore del Resto del Carlino, Beppe Boni</b>
        </i>
      </p>
      <p>Il flop dell’amministrazione grillina di Imola non è addebitabile ad un fatto specifico. La gestione del Comune che fu la cassaforte delle coop non è mai cominciata. ll sindaco Manuela Sangiorgi ha dimostrato i propri limiti da subito. Ha perso pezzi della maggioranza e cinque assessori sono fuggiti uno alla volta. Dieci anni fa sull’entusiasmo della protesta il grillismo decollò sull’onda dei Vaffa day. Ma protestare è più facile che governare. Si è visto come è andata a Imola e Roma. Le percentuali di voto (Umbria), vanno giù, le previsioni per le elezioni emiliane sono incerte. Le nubi nel cielo dei 5Stelle sono minacciose.<br/><br/><b>beppe.boni@ilcarlino.net</b></p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>