<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/sevgilisi-kiz-cocuguna-hamile-kalinca-iskence-etmisti-o-cani-tutuklandi-2216163"/>
    <meta property="og:site_name" content="Posta"/>
    <meta property="article:published_time" content="2019-11-01T06:56:42+00:00"/>
    <meta property="og:title" content="Sevgilisi kız çocuğuna hamile kalınca işkence etmişti... O cani tutuklandı"/>
    <meta property="og:description" content="Antalyada, birlikte yaşadığı sevgilisi İ. E. (46) tarafından kız çocuğuna hamile kaldığı için dövülen ve bebeği karnında ölen Gonca Sadıklı (32), kapatıldığı evde 3 gün işkence gördü. Beyin kanaması geçiren ve başına 28 dikiş atılan genç kadının şikayeti üzerine önceki gün gözaltına alınan İ. E., çıkarıldığı sulh ceza hakimliğince tutuklandı"/>
  </head>
  <body>
    <article>
      <h1>Sevgilisi kız çocuğuna hamile kalınca işkence etmişti... O cani tutuklandı</h1>
      <address>
        <time datetime="2019-11-01T06:56:42+00:00">01 Nov 2019, 06:56</time>
      </address>
      <h3>Antalya'da, birlikte yaşadığı sevgilisi İ. E. (46) tarafından kız çocuğuna hamile kaldığı için dövülen ve bebeği karnında ölen Gonca Sadıklı (32), kapatıldığı evde 3 gün işkence gördü. Beyin kanaması geçiren ve başına 28 dikiş atılan genç kadının şikayeti üzerine önceki gün gözaltına alınan İ. E., çıkarıldığı sulh ceza hakimliğince tutuklandı</h3>
      <p><a href="https://www.posta.com.tr/haberler/antalya">Antalya</a>'da 5 yıldızlı otelde çalışan <b><a href="https://www.posta.com.tr/haberler/gonca-sadikli">Gonca Sadıklı</a></b>, 2014 yılında Belek turizm merkezinde deri mağazasında çalışan İ. E. ile tanıştı.</p>
      <p>Yaklaşık bir yılın sonunda ikili, dini nikah yaparak birlikte yaşamaya başladı. Ölen eşinden 3 kızı olan İ. E., Gonca Sadıklı'ya sürekli erkek çocuk istediğini dile getirdi.</p>
      <h3>Bebeğin cinsiyeti kız olunca şiddet uyguladı</h3>
      <p>Birlikteliklerinin ikinci ayında <a href="https://www.posta.com.tr/haberler/hamile">hamile</a> kalan Gonca Sadıklı, heyecanla bebeğin cinsiyetinin belli olmasını bekledi. İddiaya göre alkol ve kumar alışkanlığı bulunan İ. E., bebeğin cinsiyetinin kız olduğunun ortaya çıkmasıyla genç <a href="https://www.posta.com.tr/haberler/kadina-siddet">kadına şiddet</a> uygulamaya başladı.</p>
      <figure>
        <img src="https://i.pstimaj.com/img/75/640x0/5dbbd65466a97cd60eabf0d7"/>
      </figure>
      <h3>Bebek hayatını kaybetti</h3>
      <p>Her akşam sevgilisinden şiddet gören Gonca Sadıklı, yaşadığı acıya rağmen sevdiği İ. E. ile yaşamaya devam etti. Ancak hamileliğinin 8'inci ayında gördüğü şiddet nedeniyle bebek öldü. Bir süre hastanede tedavi gören kadın, ilişkilerinin düzeleceği umuduyla İ. E. ile yaşamayı sürdürdü.</p>
      <p>Geçen yıl ise ayrılmaya karar verdi. Gonca Sadıklı, ayrılacağını söylemesinin ardından gördüğü şiddet nedeniyle hastanelik oldu. Tedavisinin ardından polis merkezine giden kadın, şikayetçi oldu.</p>
      <figure>
        <img src="https://i.pstimaj.com/img/75/640x0/5dbbd6f266a97cd54c9b8c7b"/>
      </figure>
      <p>İ. E. hakkında bir ay evden uzaklaştırma kararı verildi.</p>
      <h3>Ölümle tehdit edip para istedi</h3>
      <p>Uzaklaştırma süresinin bitmesiyle eve gelen İ. E., ocak ayında genç kadından para istedi. Ölümle tehdit edilen kadın, annesi Hanife Işık'tan (55) yardım istedi.</p>
      <p>Anne Hanife Işık da oğlunun düğün hazırlıkları için çektiği banka kredisi olan 20 bin lirayı kızına verdi. Gonca Sadıklı parayı geri almak koşuluyla İ. E.'ye verdi. Parayı ödemeyen İ. E., ağustos ayında Gonca Sadıklı'yı bir kez daha dövdü.</p>
      <p>Polis merkezine sığınan genç kadının şikayetçi olması üzerine, ikinci kez bir ay evden uzaklaştırma kararı verildi.</p>
      <h3>Silahla evini bastı</h3>
      <p>5 Eylül günü bu süre de doldu ve İ. E., evi tabancayla basarak camları kırdı, eşyalara zarar verdi. Genç kadını bir kez daha dövdü. Jandarma karakoluna sığınan kadın, tekrar şikayetçi olurken, İ. E.'e üçüncü kez bir ay uzaklaştırma kararı verildi.</p>
      <p>Uzaklaştırma süresinin dolduğu 6 Ekim günü İ. E., Gonca Sadıklı ile görüşmek istediğini söyledi. İkili, Belek'te buluştu. Yenilen yemeğin ardından Gonca Sadıklı, borç verdiği 20 bin lirayı istedi.</p>
      <figure>
        <img src="https://i.pstimaj.com/img/75/640x0/5dbbd648ae298b228e227b4a"/>
      </figure>
      <h3>Otomobilin içinde dövdü</h3>
      <p>Çıkan tartışma sonrasında İ. E., Gonca Sadıklı'yı otomobilde dövdü. Başına aldığı yumruk darbeleriyle bayılan kadını bir arkadaşının evine götüren İ. E., 3 gün boyunca burada ağır şiddet uyguladı. Genç kadının bilincini yitirmesi üzerine İ. E., bir arkadaşını çağırarak, hastaneye gönderdi.</p>
      <h3>Beyin kanaması geçirdi</h3>
      <p>Beyin kanaması geçirdiği belirlenen Sadıklı, sevk edildiği Antalya Atatürk Devlet Hastanesi'nde ameliyata alındı. Başına 28 dikiş atıldı. Sadıklı, beyin cerrahi servisindeki tedavisinin ardından 24 Ekim'de taburcu edildi. Kadının şikayeti üzerine, sevgilisi hakkında yine bir ay uzaklaştırma kararı verildi.</p>
      <figure>
        <img src="https://i.pstimaj.com/img/75/640x0/5dbbd708ae298b228e227b4c"/>
      </figure>
      <h3>Tutuklandı</h3>
      <p>Son olaydan sonra annesinin evine sığınan Gonca Sadıklı'nın şikayeti üzerine soruşturma başlatan polis ekipleri, İ. E.'yi geçen 28 Ekim Pazartesi günü gözaltına aldı. Polisteki işlemlerinin ardından dün adliyeye sevk edilen İ. E., çıkarıdığı sulh ceza hakimliğince tutuklanarak cezaevine gönderildi.</p>
      <h3>Eski kız arkadaşına da şiddet uyguladığı için hapis yatmış</h3>
      <p>İ. E.'nin eski kız arkadaşına uyguladığı şiddet nedeniyle yaklaşık 4 yıl hapis yattığını ve denetimli serbestlikten yararlanarak, tahliye olduğunu belirten Gonca Sadıklı, "Eski kız arkadaşının da başına 36 dikiş atılmış. Bundan dolayı hapis yatmış. Beni tehdit ediyordu. Bugüne kadar tam dört defa uzaklaştırma kararı aldırdım. Can güvenliğim olmadığı için hastaneye gidip gelirken büyük korku yaşıyorum" dedi.</p>
      <p>DHA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/farkinda-olmadan-gss-borcu-odemek-zorunda-kalabilirsiniz-2216168">
          <img src="https://i.pstimaj.com/img/100/180x95/5dbbded8ae298b219df173ab"/>
        </a>
      </figure>
      <p>
        <a href="https://www.posta.com.tr/farkinda-olmadan-gss-borcu-odemek-zorunda-kalabilirsiniz-2216168">1 Farkında olmadan GSS borcu ödemek zorunda kalabilirsin...</a>
      </p>
      <figure>
        <a href="https://www.posta.com.tr/deniz-kuvvetleri-komutanliginda-feto-operasyonu-gozaltilar-var-2216166">
          <img src="https://i.pstimaj.com/img/100/180x95/5dbbd8c4ae298b228d6aa0a7"/>
        </a>
      </figure>
      <p>
        <a href="https://www.posta.com.tr/deniz-kuvvetleri-komutanliginda-feto-operasyonu-gozaltilar-var-2216166">2 Deniz Kuvvetleri Komutanlığı'nda FETÖ operasyonu: Göza...</a>
      </p>
      <figure>
        <a href="https://www.posta.com.tr/istanbul-gune-trafikle-basladi-2216164">
          <img src="https://i.pstimaj.com/img/100/180x95/5dbbd635ae298b228d6aa0a1"/>
        </a>
      </figure>
      <p>
        <a href="https://www.posta.com.tr/istanbul-gune-trafikle-basladi-2216164">3 İstanbul güne trafikle başladı</a>
      </p>
      <figure>
        <a href="https://www.posta.com.tr/irak-kuzeyinde-3-terorist-etkisiz-hale-getirildi-2216160">
          <img src="https://i.pstimaj.com/img/100/180x95/5dbbd30566a97cd60eabf0d5"/>
        </a>
      </figure>
      <p>
        <a href="https://www.posta.com.tr/irak-kuzeyinde-3-terorist-etkisiz-hale-getirildi-2216160">4 Irak kuzeyinde 3 terörist etkisiz hale getirildi</a>
      </p>
      <figure>
        <a href="https://www.posta.com.tr/caretta-carettalar-icin-sevindirici-rapor-2216158">
          <img src="https://i.pstimaj.com/img/100/180x95/5dbbd131ae298b219df1736c"/>
        </a>
      </figure>
      <p>
        <a href="https://www.posta.com.tr/caretta-carettalar-icin-sevindirici-rapor-2216158">5 Caretta caretta'lar için sevindirici rapor</a>
      </p>
      <figure>
        <a href="https://www.posta.com.tr/saray-belediye-baskani-hdpli-caziye-duman-gozaltina-alindi-2216159">
          <img src="https://i.pstimaj.com/img/100/180x95/5dbbd116ae298b228e227b3a"/>
        </a>
      </figure>
      <p>
        <a href="https://www.posta.com.tr/saray-belediye-baskani-hdpli-caziye-duman-gozaltina-alindi-2216159">6 Saray Belediye Başkanı HDP'li Caziye Duman gözaltına a...</a>
      </p>
      <figure>
        <a href="https://www.posta.com.tr/burcu-ozberk-muthis-uyum-yakaladik-2216156">
          <img src="https://i.pstimaj.com/img/100/180x95/5dbbcffbae298b219e26bea9"/>
        </a>
      </figure>
      <p>
        <a href="https://www.posta.com.tr/burcu-ozberk-muthis-uyum-yakaladik-2216156">7 Burcu Özberk: Müthiş uyum yakaladık</a>
      </p>
      <figure>
        <a href="https://www.posta.com.tr/dilan-cicek-denizden-kuvette-poz-2216155">
          <img src="https://i.pstimaj.com/img/100/180x95/5dbbcddcae298b228d6aa08e"/>
        </a>
      </figure>
      <p>
        <a href="https://www.posta.com.tr/dilan-cicek-denizden-kuvette-poz-2216155">8 Dilan Çiçek Deniz'den küvette poz</a>
      </p>
      <figure>
        <a href="https://www.posta.com.tr/budo-ve-ido-seferleri-iptal-edildi-2216154">
          <img src="https://i.pstimaj.com/img/100/180x95/5dbbcd5b66a97cd60ff279e1"/>
        </a>
      </figure>
      <p>
        <a href="https://www.posta.com.tr/budo-ve-ido-seferleri-iptal-edildi-2216154">9 BUDO ve İDO seferleri iptal edildi</a>
      </p>
      <figure>
        <a href="https://www.posta.com.tr/makyajsiz-gokce-bahadir-2216152">
          <img src="https://i.pstimaj.com/img/100/180x95/5dbbcab266a97cd60ff279d9"/>
        </a>
      </figure>
      <p>
        <a href="https://www.posta.com.tr/makyajsiz-gokce-bahadir-2216152">10 Makyajsız Gökçe Bahadır</a>
      </p>
    </article>
  </body>
</html>