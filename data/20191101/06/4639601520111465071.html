<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/society/oikogeneiaki-tragodia-sta-megara-se-katastasi-sok-ta-paidia-ourliazan-apo-tous-pyrovolismous/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T06:47:00+00:00"/>
    <meta property="og:title" content="Οικογενειακή τραγωδία στα Μέγαρα : Σε κατάσταση σοκ τα παιδιά, ούρλιαζαν από τους πυροβολισμούς"/>
    <meta property="og:description" content="Σοκ προκαλούν οι μαρτυρίες για το φονικό που πραγματοποιήθηκε χθες, το βράδυ στο Μέγαρα όπου 50χρονος εισέβαλε μέσα σε σπίτι, πυροβόλησε και σκότωσε τον κουνιάδο του ενώ τραυμάτισε και την σύζυγό του άτυχου άντρα."/>
  </head>
  <body>
    <article>
      <h1>Οικογενειακή τραγωδία στα Μέγαρα : Σε κατάσταση σοκ τα παιδιά, ούρλιαζαν από τους πυροβολισμούς</h1>
      <h2>Σοκ προκαλούν οι μαρτυρίες για το φονικό που πραγματοποιήθηκε χθες, το βράδυ στο Μέγαρα όπου 50χρονος εισέβαλε μέσα σε σπίτι, πυροβόλησε και σκότωσε τον κουνιάδο του ενώ τραυμάτισε και την σύζυγό του άτυχου άντρα.</h2>
      <address><time datetime="2019-11-01T06:47:00+00:00">01 Nov 2019, 06:47</time> by <a rel="author">ΤοΒΗΜΑ Team</a></address>
      <p>Σοκ προκαλούν οι μαρτυρίες για το<a href="https://www.tovima.gr/2019/10/31/society/megara-pyrovolisan-zeygari-nekros-o-andras/"> φονικό που πραγματοποιήθηκε χθες, το βράδυ στο Μέγαρα</a> όπου 50χρονος εισέβαλε μέσα σε σπίτι, πυροβόλησε και σκότωσε τον κουνιάδο του ενώ τραυμάτισε και την σύζυγό του άτυχου άντρα.</p>
      <p>Η οικογενειακή τραγωδία στα Μέγαρα έχει συγκλονίσει την τοπική κοινωνία. Σύμφωνα με πληροφορίες στο σπίτι την ώρα του φονικού βρισκόντουσαν τα τρία παιδιά της οικογένειας ενώ δεν έχει διασαφηνιστεί εάν είδαν το έγκλημα ή απλά άκουσαν τους πυροβολισμούς.</p>
      <p>
        <a href="https://www.in.gr/2019/11/01/greece/sokaroun-oi-martyries-gia-foniko-sto-megara-ourliazan-ta-paidia-apo-tous-pyrovolismous/">Διαβάστε ακόμη : Σοκάρουν οι μαρτυρίες για το φονικό στο Μέγαρα – Ούρλιαζαν τα παιδιά από τους πυροβολισμούς</a>
      </p>
      <p>«Τα παιδιά ούρλιαζαν από τους πυροβολισμούς και τις φωνές των γονιών τους . Βγήκαμε έξω να δούμε τι συμβαίνει από τα ουρλιαχτά των παιδιών. Ήταν πολύ σκληρό αυτό που τους συνέβη» δήλωσε μία γειτόνισσα της οικογένειας στο Πρώτο Θέμα.</p>
      <h3>Το χρονικό του εγκλήματος</h3>
      <p>Το περιστατικό συνέβη στη συμβολή των οδών Μυκηνών και Μελετίου στα Μέγαρα, με τον δράστη να πυροβολεί με πιστόλι εναντίον των θυμάτων και στη συνέχεια να εξαφανίζεται. Αργά το βράδυ, ο 50χρονος παραδόθηκε στην Ασφάλεια Δυτικής Αττικής με τον συνήγορό του.</p>
      <p>Αμέσως σήμανε συναγερμός στις Αρχές και τα δύο θύματα μεταφέρθηκαν εσπευσμένα στο Θριάσιο νοσοκομείο, ωστόσο για τον άνδρα ήταν ήδη αργά. Ο 48χρονος κατέληξε, ενώ η 43χρονη δίνει μάχη για τη ζωή της, νοσηλευόμενη σε σοβαρή κατάσταση.</p>
      <h4>Σοκαριστικές μαρτυρίες</h4>
      <p>Σύμφωνα με τις πρώτες πληροφορίες, το ζευγάρι δέχθηκε τους πυροβολισμούς την ώρα που τα παιδιά βρισκόντουσαν μέσα στο σπίτι.  Αστυνομικές πηγές κάνουν λόγο δε, πως ο δράστης στόχευε στα γεννητικά όργανα.</p>
      <h4>Σωφρονιστικός υπάλληλος ο δράστης</h4>
      <p>Σύμφωνα με πληροφορίες ο δράστης, σωφρονιστικός υπάλληλος στο επάγγελμα στο νοσοκομείο κρατουμένων του Κορυδαλλού, ήταν πρώην άντρας της αδερφής του θύματος .</p>
      <p>Σύμφωνα με τις ίδιες πληροφορίες, ο δράστης θεωρούσε ότι το θύμα ήταν υπαίτιος για τον χωρισμό του και, όπως όλα δείχνουν, αποφάσισε να τον εκδικηθεί.</p>
      <h4>Σε κατάσταση σοκ τα παιδιά</h4>
      <p>Τα παιδιά της οικογένειας, όπως είναι φυσικό, είναι σε κατάσταση σοκ και μετά το τραγικό περιστατικό παρακολουθούνται από ψυχολόγο. Η σύζυγος του άτυχου άντρα νοσηλεύεται στο νοσοκομείο</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>