<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/slntseto-se-pokazva-vremeto-shche-e-studeno-405526.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T06:57:23+00:00"/>
    <meta property="og:title" content="Слънцето се показва, времето ще е студено"/>
    <meta property="og:description" content="Максималните температури ще бъдат между 7° и 12°"/>
  </head>
  <body>
    <article>
      <h1>Слънцето се показва, времето ще е студено</h1>
      <address><time datetime="2019-11-01T06:57:23+00:00">01 Nov 2019, 06:57</time> by <a rel="author">Редактори</a></address>
      <p>Преди обяд все още на много места ще превалява дъжд. Постепенно през деня от север валежите ще спират, а облачността ще се разкъсва. Ще продължи да духа до умерен североизточен вятър. Максималните температури ще бъдат между 7° и 12°. Атмосферното налягане е и ще се задържи по-високо от средното за ноември.</p>
      <p>Над Черноморието ще е предимно облачно. На места ще превалява дъжд, като постепенно през деня от север валежите ще отслабват и спират. Над северното крайбрежие през втората половина от деня ще има и разкъсвания на облачността. Ще продължи да духа умерен североизточен вятър. Максимални температури на въздуха: 10°-12°. Температурата на морската вода е около 19°. Вълнението на морето ще бъде 3-4 бала.</p>
      <p>Над планините ще се задържи предимно облачно и мъгливо. До обяд все още на много места ще има слаби превалявания от дъжд, над 1300 метра – от сняг. В ниските части ще духа умерен югоизточен, а по билата – силен северозападен вятър. Максимална температура на височина 1200 метра около 2°, на 2000 метра – около минус 3°.</p>
      <p>В събота вятърът ще се ориентира от юг-югоизток и ще започне затопляне. Ще преобладава облачно време, без валежи, а към края на деня облачността ще се разкъсва и ще намалява. В неделя и понеделник повишението на температурите ще продължи. Ще духа умерен, в Източна България и на места северно от планините и силен вятър от юг-югозапад; там дневните температурите ще достигнат до 25-27°, в останалите райони ще са до около 20°. Облачността ще е разкъсана, на места и до слънчево. По-значителни временни увеличения на облачността ще има в понеделник след обяд над югозападните райони, през нощта срещу вторник - над югоизточните; на места там и ще превали. Вятърът за кратко ще се смени със запад-северозападен.</p>
    </article>
  </body>
</html>