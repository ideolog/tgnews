<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/hurriyetin-genel-yayin-yonetmenligine-kim-gelecek/925998"/>
    <meta property="og:site_name" content="medya faresi"/>
    <meta property="article:published_time" content="2019-11-01T06:42:00+00:00"/>
    <meta property="og:title" content="Hürriyet'in genel yayın yönetmenliğine kim gelecek?"/>
    <meta property="og:description" content="Hürriyet Genel Yayın Yönetmenliği görevini Fikret Bila'dan devralan Vahap Munyar, istifa ederek görevini bıraktı. Munyar'ın ardından Ahmet Hakan'ın genel yayın yönetmenliği görevine gelmesine kesin gözüyle bakılıyor."/>
  </head>
  <body>
    <article>
      <h1>Hürriyet'in genel yayın yönetmenliğine kim gelecek?</h1>
      <h2>Hürriyet Genel Yayın Yönetmenliği görevini Fikret Bila'dan devralan Vahap Munyar, istifa ederek görevini bıraktı. Munyar'ın ardından Ahmet Hakan'ın genel yayın yönetmenliği görevine gelmesine kesin gözüyle bakılıyor.</h2>
      <address>
        <time datetime="2019-11-01T06:42:00+00:00">01 Nov 2019, 06:42</time>
      </address>
      <p>'Türk basınının amiral gemisi' olarak nitelendirilen Hürriyet gazetesinde, adeta deprem yaşanıyor.</p>
      <p>30 Nisan 2018'den bu yana Hürriyet Gazetesi Genel Yayın Yönetmenliği görevini yürüten Vahap Munyar, görevinden istifa etti.</p>
      <p>Aynı zamanda Türkiye Gazeteciler Cemiyetinde (TGC) başkanvekili olarak görev yapan Munyar'ın istifasını, Sputnik'in ulaştığı TGC Başkanı Turgay Olcayto da doğruladı.</p>
      <h3>Fikret Bila'dan devralmıştı</h3>
      <p>Hürriyet gazetesinin Doğan Holdingden Demirören Holdinge geçmesinin ardından o dönemli Genel Yayın Yönetmeni Fikrat Bila görevinden istifa etmiş, onun yerine Munyar göreve getirilmişti.</p>
      <figure>
        <img src="http://i.medyafaresi.com/uploads/content/hurriyetin-genel-yayin-yonetmenligine-kim-gelecek-01112019-1jpg.jpg?v=1572590680"/>
      </figure>
      <h3>Tepki istifası</h3>
      <p>Medya kulislerinden konuşulan ise Vahap Munyar'ın Demirören yönetimine tepki olarak görevinden istifa ettiği...</p>
      <p>Gazete yönetimi ilk olarak önceki gün; Çınar Oskay, İpek Yezdani, Sebati Karakurt, Kenan Başaran, İbrahim Yurtbay, Önder Öndeş, Dürdane Kırçuval, Şebnem Turhan gibi tecrübeli isimlerin işlerine son vermişti.</p>
      <p>Munyar ise; bu işten çıkarmalardan haberi olmadığı için istifasını sunmuştu. İstifa dilekçesine cevap gelmemesi üzerine tecrübeli gazeteci, noter aracılığıyla istifasını yönetime iletti.</p>
      <h3>Hürriyet'in genel yayın yönetmenliğine kim gelecek?</h3>
      <p>Hürriyet gazetesinde Vahap Munyar'ın ardından Ahmet Hakan'ın genel yayın yönetmenliği görevine gelmesine kesin gözüyle bakılıyor.</p>
      <figure>
        <img src="http://i.medyafaresi.com/uploads/content/hurriyetin-genel-yayin-yonetmenligine-kim-gelecek-01112019-2jpg.jpg?v=1572590697"/>
      </figure>
      <p>Ahmet Hakan'ın yakın çevresinden tebrikleri kabul etmeye başladığı söyleniyor.</p>
      <figure>
        <img src="http://i.medyafaresi.com/uploads/content/hurriyetin-genel-yayin-yonetmenligine-kim-gelecek-01112019-3jpg.jpg?v=1572590713"/>
      </figure>
      <p>Cumhurbaşkanı Recep Tayyip Erdoğan'ın yurt dışı gezilerinde, uçaktaki değişmez isimlerden biri olan Hakan Çelik de bu göreve talip.</p>
    </article>
  </body>
</html>