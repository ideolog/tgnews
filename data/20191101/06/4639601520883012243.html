<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/vimatv/m-xristodoulakis-sto-one-channel-tha-katapesei-to-epixeirima-gia-synedrio-ekspres-tou-pasok/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T06:53:31+00:00"/>
    <meta property="og:title" content="Μ. Χριστοδουλάκης στο One Channel: Θα καταπέσει το επιχείρημα για συνέδριο-εξπρές του ΠΑΣΟΚ"/>
    <meta property="og:description" content="Στο τραπέζι του One Talk συζητώντας με τους Δ. Μανιάτη και Δ. Χόνδρο ήταν ο κ. Χριστοδουλάκης όπου μίλησε με φόντο την κομβική συνεδρίαση της γραμματείας της ΚΟΕΣ και των βουλευτών και ευρωβουλευτών του ΚΙΝΑΛ"/>
  </head>
  <body>
    <article>
      <h1>Μ. Χριστοδουλάκης στο One Channel: Θα καταπέσει το επιχείρημα για συνέδριο-εξπρές του ΠΑΣΟΚ</h1>
      <h2>Στο τραπέζι του One Talk συζητώντας με τους Δ. Μανιάτη και Δ. Χόνδρο ήταν ο κ. Χριστοδουλάκης όπου μίλησε με φόντο την κομβική συνεδρίαση της γραμματείας της ΚΟΕΣ και των βουλευτών και ευρωβουλευτών του ΚΙΝΑΛ</h2>
      <address><time datetime="2019-11-01T06:53:31+00:00">01 Nov 2019, 06:53</time> by <a rel="author">ΤοΒΗΜΑ Team</a></address>
      <p>Καλεσμένος στην εκπομπή One Talk βρέθηκε το βράδυ της Πέμπτης (31/10) ο γραμματέας του Κινήματος Αλλαγής, Μανώλης Χριστοδουλάκης.</p>
      <p>Στο τραπέζι του One Talk συζητώντας με τους Δ. Μανιάτη και Δ. Χόνδρο ήταν ο κ. Χριστοδουλάκης όπου μίλησε με φόντο την κομβική συνεδρίαση της γραμματείας της ΚΟΕΣ και των βουλευτών και ευρωβουλευτών του ΚΙΝΑΛ που προέρχονται από το ΠΑΣΟΚ, τις εσωκομματικές διεργασίες που συντελούνται στο ΚΙΝΑΛ ενόψει του έκτακτου συνεδρίου του ΠΑΣΟΚ. «Όντως το ΚΙΝΑΛ από το 2015 μέχρι σήμερα ξεκίνησε να φτιάχνει κάτι καινούριο και τα κατάφερε, επιστρέφοντας στη βάση του.</p>
      <p>
        <a href="https://www.in.gr/2019/11/01/greece/megara-nea-stoixeia-gia-ton-drasti-tou-fonikou-ti-prokalese-tin-orgi-tou/">Διαβάστε ακόμη : Μέγαρα : Νέα στοιχεία για τον δράστη του φονικού – Τι προκάλεσε την οργή του</a>
      </p>
      <figure>
        <iframe src="https://www.youtube.com/embed/Fe_uoAUDWQQ" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.youtube.com/watch?time_continue=8&amp;v=Fe_uoAUDWQQ">onetv.gr </a></p>
      <p>Υπάρχει όμως μια εκκρεμότητα που λέει  ότι το ΠΑΣΟΚ καλείται λόγω της λήξης της θητείας των οργάνων του να λάβει αποφάσεις και να κλείσει εκκρεμότητες» επεσήμανε μιλώντας για το συνέδριο του ΠΑΣΟΚ το οποίο θα γίνει το αργότερο μέχρι τις 7 Δεκεμβρίου, αρνούμενος τα περί συνεδρίου – εξπρές και πολιτικού αιφνιδιασμού.</p>
      <p>«Κάποιοι όντως προτάσσουν κακώς και μάλιστα δημοσίως, ότι πάμε σε ένα συνέδριο εξπρές μέσα σε μία εβδομάδα. Η εκτίμησή μου- χωρίς να θέλω να προκαταλαμβάνω καταστάσεις, είναι ότι η εισήγηση δεν θα περιλαμβάνει ένα συνέδριο εξπρές, αλλά ένα συνέδριο για τις 7 Δεκεμβρίου, όπως προβλέπεται από τον καταστατικό χάρτη που δίνει μόνο μία εξάμηνη παράταση.</p>
      <p>Την ακριβή ημερομηνία θα καθορίσει η ΚΟΕΣ που συνεδριάζει σε πλήρη σύνθεση την Παρασκευή» δήλωσε σχετικά ο κ. Χριστοδουλάκης, υπογραμμίζοντας παράλληλα ότι όποιο θέμα δημιουργεί εσωστρέφεια πρέπει να λύνεται. «Αν κάποιος θεωρεί ότι υπάρχει θέμα ηγεσίας στο Κίνημα Αλλαγής πρέπει να το θέσει τώρα» δήλωσε σε άλλο σημείο της συνέντευξή του ο κ. Χριστοδουλάκης παρουσιάζοντας αναλυτικά τους πολιτικούς στόχους του συνεδρίου του ΠΑΣΟΚ τονίζοντας πως ένας από τους πιο βασικούς  είναι ένα «ανοιχτό ΠΑΣΟΚ μέσα στο ΚΙΝΑΛ».</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>