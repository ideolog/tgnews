<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980810013.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-01T06:00:00+00:00"/>
    <meta property="og:title" content="درخواست پزشکان آمریکایی برای اطلاع رسانی در مورد سرطان زایی پنیر"/>
    <meta property="og:description" content="به گزارش باشگاه خبرنگاران جوان، پزشکان آمریکایی هشدار داده اند که استروژن موجود در پنیر می‌تواند موجب افزایش میزان ابتلا به سرطان سینه در برخی زنان شود و آن‌ها باید از این مساله آگاهی داشته باشند."/>
  </head>
  <body>
    <article>
      <h1>درخواست پزشکان آمریکایی برای اطلاع رسانی در مورد سرطان زایی پنیر</h1>
      <address>
        <time datetime="2019-11-01T06:00:00+00:00">01 Nov 2019, 06:00</time>
      </address>
      <p>عده‌ای از پزشکان آمریکایی با ارسال درخواستی برای سازمان غذا و داروی این کشور خواستار افزوده شدن پیام هشدار ابتلا به سرطان سینه به پنیر‌های فروخته شده در ایالات متحده شده اند.</p>
      <p>به گزارش باشگاه خبرنگاران جوان، پزشکان آمریکایی هشدار داده اند که استروژن موجود در پنیر می‌تواند موجب افزایش میزان ابتلا به سرطان سینه در برخی زنان شود و آن‌ها باید از این مساله آگاهی داشته باشند.</p>
      <p>کمیته پزشکان پی سی آر ام در آمریکا که ۱۲ هزار دکتر متخصص در آن عضویت دارند، معتقدند باید برچسبی خاص بر روی انواع پنیر‌های تجاری به فروش رفته در این کشور نصب شود تا به خصوص زنان بدانند که مصرف این نوع لبنیات می‌تواند خطر ابتلای به سرطان را در آن‌ها افزایش دهد.</p>
      <p>این خطر به خصوص در پنیر‌های پرچرب بیشتر است و زنانی که قبلا سابقه ابتلا به سرطان را داشته اند با احتمال بیشتری در زمینه افزایش خطر سرطان در صورت مصرف پنیر مواجه هستند.</p>
      <p>در عین حال پیش بینی می‌شود صنایع لبنی آمریکا به شدت در برابر این درخواست ایستادگی کنند، زیرا نصب چنین برچسبی بر روی تولیداتشان میزان فروش آن‌ها را به شدت کاهش داده و موجب می‌شود تا خسارت‌های اقتصادی سنگینی به این شرکت‌ها وارد شود.</p>
    </article>
  </body>
</html>