<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/raspberry-pi-4-laggiornamento-del-firmware-abbassa-la-temperatura/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T09:48:00+00:00"/>
    <meta property="og:title" content="Raspberry Pi 4, l’aggiornamento del firmware abbassa la temperatura"/>
    <meta property="og:description" content="L'ultimo Raspberry Pi sta per diventare molto più fresco, letteralmente. La Raspberry Pi Foundation ha rilasciato un aggiornamento del firmware per il"/>
  </head>
  <body>
    <article>
      <h1>Raspberry Pi 4, l’aggiornamento del firmware abbassa la temperatura</h1>
      <address><time datetime="2019-11-01T09:48:00+00:00">01 Nov 2019, 09:48</time> by <a rel="author">Jacopo Ferrante</a></address>
      <p><b>L’ultimo <a href="http://www.tomshw.it/hardware/raspberry-pi-4-model-b-recensione/">Raspberry Pi</a> sta per diventare molto più fresco</b>, letteralmente. La Raspberry Pi Foundation ha rilasciato un aggiornamento del firmware per il Raspberry Pi 4 che <b>riduce il suo consumo di energia e di conseguenza il calore dissipato</b> – inoltre è stato risolto un brutto bug che rallentava i dispositivi USB 3.0.</p>
      <p>Per coloro che desiderano testare la beta, c’è anche un nuovo bootloader per sbloccare la tanto attesa funzionalità di avvio via rete di Raspberry Pi 4.</p>
      <figure>
        <img src="https://www.tomshw.it/images/images/2019/06/raspberry-pi-4-test-39653.768x432.jpg"/>
      </figure>
      <p>Raspberry Pi 4 ha ricevuto numerosi aggiornamenti di software e firmware dal debutto, ma uno spicca: un firmware aggiornato per il controller VLI VL805 usato per aggiungere due porte USB 3.0 e due porte USB 2.0. Il firmware è stato rilasciato per i primi test a luglio e sembrava offrire una riduzione effettiva dell’energia assorbita e del calore prodotto senza perdita di prestazioni.</p>
      <p>“Sembrava è la parola chiave”: laddove per molti utenti l’installazione del firmware andava a buon fine, molti verificarono che il passaggio dal firmware standard alla versione alfa funziona portava un drastico calo delle prestazioni delle periferiche USB 3.0 – da centinaia di megabyte a pochi kilobyte al secondo. Non tutti i dispositivi USB erano interessati: alcuni funzionavano bene con il nuovo firmware, altri no.</p>
      <p>Gli sviluppatori di VLI e della Raspberry Pi Foundation hanno lavorato per trovare l’origine del problema e il risultato è il firmware rilasciato questa settimana: tutti i vantaggi della versione alfa, ma – si spera – nessuno dei problemi di compatibilità.</p>
      <p>Il nuovo firmware è installabile facilmente sull’ultima build di Raspbian, basata su Debian Buster, aggiornando il proprio sistema tramite il gestore pacchetti apt:</p>
      <p>
        <i>sudo apt update &amp;&amp; sudo apt upgrade &amp;&amp; sudo apt install rpi-eeprom rpi-eeprom-images </i>
      </p>
      <p>Il firmware è disponibile in due pacchetti: rpi-eeprom-images e rpi-eeprom, quest’ultimo contenente gli strumenti necessari per l’installazione. Al termine di apt, il riavvio di Raspberry Pi attiverà l’installazione del nuovo firmware. Al riavvio di Raspbian, è possibile verificare la versione sia del bootloader che del firmware VL805 con un singolo comando:</p>
      <p>
        <i>sudo rpi-eeprom-update</i>
      </p>
      <p>Il nuovo firmware è inoltre installato di serie con l’ultima versione del programma di installazione del sistema operativo NOOBS disponibile nella pagina Download di Raspberry Pi; verrà aggiunto alle versioni aggiornate dell’immagine standalone di Raspbian e al programma di installazione da rete NOOBS Lite nel prossimo futuro.</p>
      <p>Quelli con i precedenti modelli di Raspberry Pi – inclusi Raspberry Pi 3B e 3B + – non devono fare nulla, poiché il firmware si applica solo al Raspberry Pi 4 dotato di USB 3.0.</p>
      <p>Il firmware, che abilita la funzionalità di risparmio energetico precedentemente inattiva nel controller USB 3.0 VL805, è funzionalmente identico alla versione alpha e si possono vedere gli stessi effetti: <b>il consumo è ridotto di circa 0,4 W mentre il Raspberry Pi 4 è in idle e di circa 0,3 W in condizioni di carico.</b></p>
      <p><b>In termini di temperature, ciò equivale a un brusco calo di 2,6 ° C per quanto riguarda il SoC</b> – abbastanza per spostare la soglia di throttling termico, con la CPU che altrimenti scenderebbe da 1,5 a 1 GHz, ma non abbastanza da impedire del tutto che si inneschi. Chiunque cerchi le massime prestazioni dovrebbe combinare il nuovo firmware a una ventola per il SoC, come la Piromoni Fan Shim <a href="https://toms.it/Ouihn">da 17 euro</a>.</p>
      <p>La differenza si estende oltre il chip VL805 e il SoC, tuttavia, come rivela un’analisi termica della scheda.</p>
      <figure>
        <img src="https://www.tomshw.it/images/images/2019/11/foto-generiche-59746.768x432.jpg"/>
      </figure>
      <p>Sul firmware di serie, il calore proveniente dal SoC e dal VL805 si diffonde su tutta la scheda, raggiungendo anche i circuiti di gestione dell’alimentazione in basso a sinistra vicino all’ingresso di alimentazione USB di tipo C.</p>
      <p>Con il firmware aggiornato, il calore è ridotto ovunque. Anche se potrebbe sembrare poco, è difficile lamentarsi di un miglioramento gratuito dell’efficienza.</p>
      <figure>
        <img src="https://www.tomshw.it/images/images/2019/11/foto-generiche-59747.768x432.jpg"/>
      </figure>
      <p>Il nuovo firmware ha subito un lungo periodo di test, anche con dispositivi noti per attivare il bug dell’USB emerso nella versione alpha. Finora, tutti i test fanno pensare che il bug sia stato risolto.</p>
      <p>Il lancio di Raspberry Pi 4 ha aggiunto moltissime nuove funzionalità, dall’aumento della potenza di calcolo alla connettività USB 3.0. La famiglia Raspberry Pi 3 ha la capacità di funzionare senza una scheda microSD installata, caricando il suo sistema operativo da un dispositivo di archiviazione USB o via rete da un server FTP (TFTP); il Raspberry Pi 4, al momento del lancio, non poteva fare nessuno dei due.</p>
      <p>Mentre l’avvio da USB è ancora in fase di sviluppo, l’avvio di rete è ora disponibile, seppur in versione beta. Chi desidera provarlo prima del lancio ufficiale dovrà passare al firmware beta con la consapevolezza che potrebbe contenere bug che potrebbero impedire a Raspberry Pi 4 di avviarsi del tutto senza l’uso dell’<a href="https://www.raspberrypi.org/downloads/">immagine di ripristino EEPROM</a>.</p>
      <p>Per passare al firmware beta, modificate il file:</p>
      <p>
        <i>/etc/default/rpi-eeprom-update</i>
      </p>
      <p>Cambiate la sezione del file da:</p>
      <p>
        <i>FIRMWARE_RELEASE_STATUS=”critical”</i>
      </p>
      <p>a:</p>
      <p>
        <i>FIRMWARE_RELEASE_STATUS=”beta”</i>
      </p>
      <p>Poi avviate:</p>
      <p>
        <i>sudo rpi-eeprom-update</i>
      </p>
      <p>Riavviate per caricare il nuovo bootloader, quindi seguite le istruzioni contenute nel <a href="https://www.raspberrypi.org/documentation/hardware/raspberrypi/bootmodes/net_tutorial.md">Tutorial di avvio da rete di Raspberry Pi</a> per configurare il server. Dettagli sulla configurazione dell’avvio di Raspberry Pi 4 sono disponibili nella <a href="https://www.raspberrypi.org/documentation/hardware/raspberrypi/bcm2711_bootloader_config.md">pagina di configurazione del bootloader</a>. Ricordate che la funzionalità di avvio da rete è in beta e potrebbe non funzionare come previsto su tutte le reti.</p>
      <p>Leggi anche: <a href="https://www.tomshw.it/hardware/raspberry-pi-4-overclock-2147-mhz/">Raspberry Pi 4 ora si overclocca fino a 2147 MHz. Ecco come</a></p>
    </article>
  </body>
</html>