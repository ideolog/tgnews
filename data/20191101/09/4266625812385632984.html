<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/01/tramp_hoche_zachytaty_amerykantsyam_stenogramu_telefonnoi_rozmovy_z_1681297"/>
    <meta property="og:site_name" content="ZIK.UA"/>
    <meta property="article:published_time" content="2019-11-01T09:23:00+00:00"/>
    <meta property="og:title" content="Трамп хоче зачитати американцям стенограму телефонної розмови з Зеленським"/>
    <meta property="og:description" content="Президент США Дональд Трамп заявив про готовність зачитати американським громадянам стенограму спільної телефонної розмови з українським лідером Володимиром Зеленським."/>
  </head>
  <body>
    <article>
      <h1>Трамп хоче зачитати американцям стенограму телефонної розмови з Зеленським</h1>
      <address>
        <time datetime="2019-11-01T09:23:00+00:00">01 Nov 2019, 09:23</time>
      </address>
      <p>
        <b>Президент США Дональд Трамп заявив про готовність зачитати американським громадянам стенограму спільної телефонної розмови з українським лідером Володимиром Зеленським.</b>
      </p>
      <p>Про це він сказав в <a href="https://www.washingtonexaminer.com/news/fireside-chat-on-live-television-trump-says-he-wants-to-read-transcript-of-ukraine-call-to-american-people">інтерв’ю</a> The Washington Examiner.</p>
      <p>«Це був хороший телефонний дзвінок. В якийсь момент я збираюся сісти, можливо, це буде бесіда біля каміна в прямому ефірі, і прочитати стенограму дзвінка, тому що люди повинні її почути», – сказав Трамп.</p>
      <p>Президент США також зазначив, що не збирається співпрацювати з демократами в розслідуванні в межах процедури імпічменту.</p>
      <p>«Ви створюєте жахливий прецедент для інших президентів», – заявив він.</p>
      <p>Крім того, Трамп вважає, що все це розслідування – «шахрайство та обман».</p>
      <p>«Усі знають, що я не зробив нічого поганого. Білл Клінтон робив все неправильно, Річард Ніксон робив все неправильно. Я не буду згадувати Ендрю Джонсона, тому що це було трохи раніше мого часу. Але вони всі робили неправильні речі. Я не зробив нічого поганого», – додав американський президент.</p>
      <p>При цьому він підкреслив, що питання виділення військової допомоги Україні розглядалося тривалий час через ситуацію з корупцією в країні.</p>
      <p>«Ми даємо їм гроші, ми даємо їм зброю. Ми зобов’язані дивитися на корупцію», – наголосив Трамп.</p>
      <p>Нагадаємо, 25 вересня Державний департамент Сполучених Штатів Америки <a href="https://zik.ua/news/2019/09/25/u_bilomu_domi_oprylyudnyly_stenogramu_rozmovy_zelenskogo_i_trampa_1654323">опублікував стенограму</a> розмови президента України Володимира Зеленського та американського президента Дональда Трампа.</p>
      <related>
        <h4>читайте також</h4>
        <a href="https://zik.ua/news/2019/10/29/u_kongresi_ssha_svidchyv_chynovnyk_yakyy_buv_prysutniy_pid_chas_rozmovy_1679175"/>
        <a href="https://zik.ua/news/2019/10/08/posol_ssha_v_yevrosoyuzi_svidchytyme_v_spravi_shchodo_impichmentu_trampa_1663111"/>
        <a href="https://zik.ua/news/2019/10/05/demokraty_hochut_vyvchyty_rol_vitseprezydenta_pensa_v_tysku_trampa_na_1661435"/>
        <a href="https://zik.ua/news/2019/09/26/u_ssha_oprylyudnyly_skargu_rozvidky_na_rozmovu_zelenskogo_z_trampom_1655165"/>
      </related>
    </article>
  </body>
</html>