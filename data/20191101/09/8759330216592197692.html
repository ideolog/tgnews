<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/901929/cobbaut-pleit-schuldig-bij-anderlecht-begrijp-dat-de-var-penalty-geeft-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-01T09:30:00+00:00"/>
    <meta property="og:title" content="Cobbaut pleit schuldig bij Anderlecht: &quot;Begrijp dat de ref penalty geeft&quot;"/>
    <meta property="og:description" content="Elias Cobbaut had donderdag geen gelukkige avond tegen KAA Gent. De verdediger van Anderlecht gaf wel een assist, maar veroorzaakte ook een strafschop. Hij kon daar naar eigen zeggen weinig aan doen."/>
  </head>
  <body>
    <article>
      <h1>Cobbaut pleit schuldig bij Anderlecht: "Begrijp dat de ref penalty geeft"</h1>
      <address>
        <time datetime="2019-11-01T09:30:00+00:00">01 Nov 2019, 09:30</time>
      </address>
      <p>
        <b>Elias Cobbaut had donderdag geen gelukkige avond tegen KAA Gent. De verdediger van Anderlecht gaf wel een assist, maar veroorzaakte ook een strafschop. Hij kon daar naar eigen zeggen weinig aan doen.</b>
      </p>
      <p>Cobbaut maakte hands en luidde zo mee de terugkeer van KAA Gent in. "Ik had een beperkt zicht en de bal komt recht op mij. Maar ik begrijp dat de ref een penalty geeft, gezien de nieuwe regels", vertelt hij bij <i><a href="https://www.lesoir.be/257638/article/2019-10-31/elias-cobbaut-apres-anderlecht-la-gantoise-3-3-je-touche-le-ballon-de-la-main">Le Soir</a>.</i></p>
      <p>Toch zijn er ook veel positieve zaken te melden. "Ik vind dat wij een goeie match hebben gespeeld tegen een goed georganiseerde ploeg die gaat voor de top zes. Helaas spelen we nog te vaak gelijk, waarmee we weinig opschieten."</p>
      <p>Cobbaut was zelf ook de motor achter de 1-0 van Anderlecht. "Ik recupereer de bal en sprint dan snel naar voor om Verschaeren te bedienen, na een knappe pass van Saelemaekers", looft hij ook zijn teammaat.</p>
      <aside>Lees meer<br/><a href="https://www.voetbalprimeur.be/nieuws/901913/-anderlecht-lijkt-wel-make-a-wish-het-is-net-zo-vertederend-als-pijnlijk-.html?itm_source=www.voetbalprimeur.be&amp;itm_medium=highlighted-content">'Anderlecht lijkt wel Make A Wish, het is net zo vertederend als pijnlijk'</a></aside>
    </article>
  </body>
</html>