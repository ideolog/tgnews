<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/director-zakaria-mohamed-got-macta-award.html"/>
    <meta property="og:site_name" content="DoolNews"/>
    <meta property="article:published_time" content="2019-11-01T09:15:00+00:00"/>
    <meta property="og:title" content="'സുഡാനി ഫ്രം നൈജീരിയ'ക്ക് പുരസ്‌കാരങ്ങള്‍ അവസാനിക്കുന്നില്ല; മാക്ട സദാനന്ദ അവാര്‍ഡ് സക്കരിയ മുഹമ്മദിന്"/>
    <meta property="og:description" content="Malayalam Cinema Sudani From Nigeria Zakariya Mohammed Movie Day മലയാള സിനിമയിലെ ടെക്‌നീഷ്യന്മാരുടെ സംഘടനായ മാക്ടയുടെ സദാനന്ദ പുരസ്‌കാരം സംവിധായകന്‍ സക്കരിയ മുഹമ്മദിന്. മ"/>
  </head>
  <body>
    <article>
      <h1>'സുഡാനി ഫ്രം നൈജീരിയ'ക്ക് പുരസ്‌കാരങ്ങള്‍ അവസാനിക്കുന്നില്ല; മാക്ട സദാനന്ദ അവാര്‍ഡ് സക്കരിയ മുഹമ്മദിന്</h1>
      <address><time datetime="2019-11-01T09:15:00+00:00">01 Nov 2019, 09:15</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>മലയാള സിനിമയിലെ ടെക്‌നീഷ്യന്മാരുടെ സംഘടനായ മാക്ടയുടെ സദാനന്ദ പുരസ്‌കാരം സംവിധായകന്‍ സക്കരിയ മുഹമ്മദിന്. മികച്ച നവാഗത സംവിധായകനുള്ള സംസ്ഥാന അവാര്‍ഡ് നേടുന്ന വ്യക്തിക്ക് മാക്ട നല്‍കുന്ന പുരസ്‌കാരമാണിത്.</p>
      <p>‘സുഡാനി ഫ്രം നൈജീരിയ’ എന്ന ചിത്രമാണ് സക്കരിയയെ പുരസ്‌കാരത്തിന് അര്‍ഹനാക്കിയത്. പതിനായിരത്തിയൊന്ന് രൂപയും മെമെന്റോയും അടങ്ങുന്നതാണ് പുരസ്‌കാരം.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഫുട്‌ബോളിന്റെയും കുടിയേറ്റത്തിന്റെയും കഥ പറഞ്ഞ ഈ ചിത്രത്തിലൂടെ 2018 ലെ മികച്ച നവാഗത സംവിധായകനുള്ള സംസ്ഥാന അവാര്‍ഡും മികച്ച തിരക്കഥാകൃത്തിനുള്ള അവാര്‍ഡും മികച്ച കലാമൂല്യവും ജനപ്രിയവുമായ സിനിമക്കുള്ള പ്രത്യേക പുരസ്‌കാരവും സക്കറിയ മുഹമ്മദിന് ലഭിച്ചു.</p>
      <related>
        <a href="https://www.doolnews.com/social-media-support-to-bineesh-bastin.html?utm_source=doolnews&amp;utm_medium=related"/>
      </related>
      <p>സുഡാനി ഫ്രം നൈജീരിയ എന്ന ആദ്യ സിനിമയിലൂടെതന്നെ മലയാളികളുടെ മനസില്‍ ഇടംനേടിയ ആളാണ് സക്കരിയ. നിരവധി രാജ്യാന്തര പുരസ്‌കാരങ്ങള്‍ ഇതിനകംതന്നെ സക്കരിയയെ തേടിയെത്തിയിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>മാക്ടയുടെ വിമെന്‍സ് ഇന്റര്‍നാഷണല്‍ ഫിലിം ഫെസ്റ്റിവെലില്‍ വെച്ച് പുരസ്‌കാരം സമ്മാനിക്കും. ശ്രീലങ്കന്‍ സിനിമാതാരവും സംവിധായകയുമായ മാലിനി ഫൊന്‍സേകയാണ് പരിപാടി ഉദ്ഘാടനം ചെയ്യാനെത്തുന്നത്. സുഡാനീസ് ഈജിപ്ഷ്യന്‍ സംവിധായക മാവോസീനിന്റെ ഖാര്‍തൂം ഓഫ് സെഡ് എന്ന ഡോക്യുമെന്ററിയാണ് ഉദ്ഘാടന ചിത്രം.</p>
      <figure>
        <iframe src="https://www.youtube.com/embed/KQKlA7HEGRI" width="500" height="281" data-service="Youtube" scrolling="no"/>
      </figure>
    </article>
  </body>
</html>