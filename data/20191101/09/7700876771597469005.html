<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.vita.it/it/article/2019/11/01/archistar-no-archigreen/153152/"/>
    <meta property="og:site_name" content="VITA"/>
    <meta property="article:published_time" content="2019-11-01T09:30:00+00:00"/>
    <meta property="og:title" content="Archistar? No, archigreen"/>
    <meta property="og:description" content="Transizione energetica, design dei comportamenti, rigenerazione urbana, economia circolare: la sfida ecologica trova un alleato nei grandi studi di architettura"/>
  </head>
  <body>
    <article>
      <h1>Archistar? No, archigreen</h1>
      <address><time datetime="2019-11-01T09:30:00+00:00">01 Nov 2019, 09:30</time> by <a rel="author">Redazione</a></address>
      <p>
        <b>Transizione energetica, design dei comportamenti, rigenerazione urbana, economia circolare: la sfida ecologica trova un alleato nei grandi studi di architettura</b>
      </p>
      <p>Un futuro fatto di acqua, aria e terra. I tre elementi con cui lavora l'architettura green.</p>
      <p>Ne sono protagonisti alcuni degli studi più importanti e celebri al mondo, accomunati da un'idea di fondo: l'architettura che pensa il futuro è inclusiva, verde, improntata alla biodiversità.</p>
      <figure>
        <img src="http://i.cdn-vita.it/blobs/variants/4/d/2/a/4d2a34e4-71fc-4c5a-ac0b-d8e90197c38d_large.jpg?_637081129036333811"/>
      </figure>
      <h3>Vincent Callebaut architectures: ripensare la città verde</h3>
      <p>Lo studio di Parigi guidato dall'architetto belga Vincent Callebaut ha progettato e realizzato una serie di <b>edifici eco-efficienti dal punto di vista ambientale, che integrano il verde e le risorse rinnovabili</b>.</p>
      <p><i>Renewable energies,</i> <i>biodiversity </i>e <i>urban agriculture</i> sono i punti forti di questo studio che punta a trasformare il concetto di bioedilizia con progetti di rara eleganza che sembrano tratti da saghe fantasy.</p>
      <p>Nel 2015, il suo progetto "Paris Smart City 2050" per rendere la Ville Lumière una città integralmente verde ha fatto scalpore e gli è valso grande notorietà.</p>
      <blockquote>Abbiamo bisogno di città che promuovano una simbiosi tra l'uomo e l'ambiente<cite>Vincent Callebaut</cite></blockquote>
      <p>«Sono nato nel 1977 a La Louvière, in Belgio, una delle regioni più povere del Nord Europa che è stata duramente colpita dalla crisi industriale. Faccio parte di una generazione impregnata di insetticidi, asfissiata dallo smog urbano e piena di rifiuti plastici che infettano la nostra catena alimentare», spiega.</p>
      <figure>
        <iframe src="https://www.youtube.com/embed/XDA0OWhyB7s" width="640" height="360" data-service="Youtube" scrolling="no"/>
      </figure>
      <p>Nel 2050, prosegue Callebaut, «avrò 73 anni, la popolazione mondiale sarà di 9 miliardi di persone, prima di raggiungere il picco di 12 miliardi annunciato per il 2100. <b>Tuttavia, tutte le statistiche e le pubblicazioni scientifiche concordano oggi sul fatto che il 70% della popolazione mondiale vivrà domani in città<i> just-in-time</i>, città che sono già responsabili del 70% delle emissioni di gas serra e concentrano livelli sempre più elevati di disuguaglianza sociale».</b> Il più ambizioso progetto dell'architetto<i> green </i>nasce da questa considerazione: ecologia e sociale si fondono. O si alleano, e si riparte insieme, o tutto cade...</p>
      <hr/>
      <p>
        <i>
          <b>Continua a leggere su <a href="https://www.morningfuture.com/it/article/2019/10/28/architettura-futuro-green-archistar/756/">Morning Future</a></b>
        </i>
      </p>
      <figure>
        <a href="https://www.morningfuture.com/it/article/2019/10/28/architettura-futuro-green-archistar/756/">
          <img src="http://i.cdn-vita.it/blobs/full/5/4/5/6/5456a1c3-f88f-4309-a2e2-dce6878fd71f.jpg?_636455760598503662"/>
        </a>
      </figure>
      <related>
        <h4>Contenuti correlati</h4>
        <a href="http://www.vita.it/it/article/2019/10/25/salvare-il-pianeta-e-lo-stipendio-i-migliori-mestieri-green-del-futuro/153101/"/>
        <a href="http://www.vita.it/it/article/2019/10/18/chi-e-e-cosa-fa-un-csr-manager-e-come-diventarlo/153019/"/>
        <a href="http://www.vita.it/it/article/2019/10/11/expert-brain-la-passione-per-il-lavoro-modella-il-nostro-cervello/152944/"/>
        <a href="http://www.vita.it/it/article/2019/10/04/il-risveglio-delle-donne-sul-lavoro-ha-il-volto-di-ellen-pao/152854/"/>
        <a href="http://www.vita.it/it/article/2019/09/27/gli-effetti-del-riscaldamento-globale-sul-lavoro-80-milioni-di-posti-d/152781/"/>
        <a href="http://www.vita.it/it/article/2019/09/25/il-mercato-del-lavoro-europeo-e-un-traguardo-ancora-lontano/152764/"/>
        <a href="http://www.vita.it/it/article/2019/09/20/in-africa-nasce-larea-di-libero-scambio-piu-grande-al-mondo/152721/"/>
        <a href="http://www.vita.it/it/article/2019/09/13/altro-che-distrazione-come-usare-bene-whatsapp-a-scuola/152661/"/>
        <a href="http://www.vita.it/it/article/2019/09/06/soddisfazione-sul-posto-di-lavoro-la-geografia-e-il-genere-contano/152583/"/>
        <a href="http://www.vita.it/it/article/2019/08/30/il-miracolo-di-trabajo-y-persona-creare-impresa-nel-poverissimo-venezu/152529/"/>
      </related>
    </article>
  </body>
</html>