<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/star-wars-the-old-republic-miliardo-dollari/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T09:30:00+00:00"/>
    <meta property="og:title" content="Star Wars The Old Republic ha incassato quasi un miliardo di dollari dal lancio"/>
    <meta property="og:description" content="Grandi ed impressionanti risultati per Star Wars The Old Republic che, dal lancio ad oggi, ha incassato quasi un miliardo di dollari."/>
  </head>
  <body>
    <article>
      <h1>Star Wars The Old Republic ha incassato quasi un miliardo di dollari dal lancio</h1>
      <address><time datetime="2019-11-01T09:30:00+00:00">01 Nov 2019, 09:30</time> by <a rel="author">Giacomo Todeschini</a></address>
      <p>Ottimi risultati finanziari per <b>Star Wars The Old Republic</b>, con il titolo di <b>Bioware</b> che dalla data di lancio ad oggi è riuscito a raggiungere quasi un miliardo di dollari di ricavi. A riferirlo è stata direttamente <b>EA</b>.</p>
      <p>Cifre decisamente importanti e assolutamente non scontate, visto che il titolo era passato dopo neanche un anno dal lancio <b>da un modello di abbonamento mensile ad uno free-to-play</b>. Un passaggio che però, a quanto pare, non ha condizionato eccessivamente le performance economiche dell’opera.</p>
      <p>Leggi anche: <a href="https://www.tomshw.it/videogioco/death-stranding-capolavoro-tecnico/">Death Stranding è un vero e proprio capolavoro tecnico secondo Digital Foundry</a></p>
      <figure>
        <img src="https://www.tomshw.it/images/images/2019/11/star-wars-the-old-republic-59790.jpg"/>
      </figure>
      <p><b>Star Wars The Old Republic </b>all’epoca costò circa 200 milioni, con oltre 800 dipendenti che lavorarono all’opera per 6 anni. Numeri decisamente impressionanti e di tutto rilievo che hanno portato a dei risultati decisamente notevoli ma comunque sideralmente distanti da quelli fatti segnare da <b>World of Warcraft</b>, con il titolo di <b>Blizzard</b> che incassava un miliardo di dollari l’anno durante il suo periodo di massimo splendore.</p>
      <p><b>The Old Republic</b> ha ricevuto la sua ultima espansione, <b>Onslaught</b>, lo scorso 22 ottobre, con il titolo che non riceveva però DLC dal lontano 2016. Prima di <b>Onslaught</b> ci sono infatti state solamente le seguenti sei espansioni: <b>Rise of the Hutt Cartel</b> (2013)<b>, Galactic Starfighter</b> (2014), <b>Galactic Strongholds</b> (2014), <b>Shadow Revan</b> (2014), <b>Knights of the Fallen Empire</b> (2015) e<b> Knights of the Eternal Throne</b> (2016).</p>
      <p>Che ne pensate di questa notizia e di <b>Star Wars The Old Republic?</b> Avete partecipato anche voi al quasi miliardo di dollari incassato o non avete invece mai avuto l’opportunità di fiondarvi su tale titolo? Fateci sapere che ne pensate direttamente nei commenti!</p>
      <blockquote>Per un The Old Republic che ha incassato quasi un miliardo di dollari c’è un Jedi Fallen Order che si prepara a sbarcare sul mercato: potete preordinarlo ora comodamente <a href="https://toms.it/YuNl4">a questo indirizzo.</a></blockquote>
    </article>
  </body>
</html>