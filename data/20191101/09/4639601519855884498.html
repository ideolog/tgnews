<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/01/finance/xatzidakis-gia-dei-kleinei-to-amyntaio-meionontai-oi-ergazomenoi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-01T09:12:38+00:00"/>
    <meta property="og:title" content="Χατζηδάκης για ΔΕΗ : Κλείνει το Αμύνταιο, μειώνονται οι εργαζόμενοι"/>
    <meta property="og:description" content="Έως το Δεκέμβριο θα γίνει γνωστό το χρονοδιάγραμμα για την εξυγίανση της ΔΕΗ τόνισε την Παρασκευή στον ΣΚΑΪ ο Κωστής Χατζηδάκης, με μείωση υπαλλήλων και κλείσιμο λιγνιτικών μονάδων αρχής γενομένης από τη μονάδα του Αμύνταιου"/>
  </head>
  <body>
    <article>
      <h1>Χατζηδάκης για ΔΕΗ : Κλείνει το Αμύνταιο, μειώνονται οι εργαζόμενοι</h1>
      <h2>Έως το Δεκέμβριο θα γίνει γνωστό το χρονοδιάγραμμα για την εξυγίανση της ΔΕΗ τόνισε την Παρασκευή στον ΣΚΑΪ ο Κωστής Χατζηδάκης, με μείωση υπαλλήλων και κλείσιμο λιγνιτικών μονάδων αρχής γενομένης από τη μονάδα του Αμύνταιου</h2>
      <address><time datetime="2019-11-01T09:12:38+00:00">01 Nov 2019, 09:12</time> by <a rel="author">ΤοΒΗΜΑ Team</a></address>
      <p>Έως το Δεκέμβριο θα γίνει γνωστό το χρονοδιάγραμμα για την εξυγίανση της <a href="https://www.tovima.gr/tag/%CE%B4%CE%B5%CE%B7/">ΔΕΗ</a> τόνισε την Παρασκευή στον ΣΚΑΪ ο Κωστής Χατζηδάκης, με μείωση υπαλλήλων και κλείσιμο λιγνιτικών μονάδων αρχής γενομένης από τη μονάδα του Αμύνταιου. Όπως αναφέρει το skai.gr, σύμφωνα με τον υπουργό Ενέργειας, οι εργαζόμενοι στη ΔΕΗ είναι σήμερα 17.000, θα μειωθούν λόγω απολιγνιτοποίησης και άλλων διαρθρωτικών αλλαγών, κι αυτό θα δώσει ανάσα στην εταιρεία.</p>
      <p>Η ΔΕΗ πρέπει να γίνει ανταγωνιστική, γιατί δεν πρέπει οι αρμόδιοι υπουργοί να ζητούν κάθε τόσο αυξήσεις του ηλεκτρικού ρεύματος από τον κόσμο επειδή έχει μεγάλο κόστος λειτουργίας. Γι’ αυτό είπαμε τέλος στις μονιμότητες των νεοπροσλαμβανόμενων σχολίασε, αναφερόμενος στα μέτρα εξυγίανσης της επιχείρησης που παρουσιάστηκαν την Πέμπτη.</p>
      <p>
        <a href="https://www.in.gr/2019/11/01/greece/sokaroun-oi-martyries-gia-foniko-sto-megara-ourliazan-ta-paidia-apo-tous-pyrovolismous/">Διαβάστε ακόμη : Σοκάρουν οι μαρτυρίες για το φονικό στο Μέγαρα – Ούρλιαζαν τα παιδιά από τους πυροβολισμούς</a>
      </p>
      <p>Όταν λέμε μεταρρυθμίσεις αυτές θα πρέπει να πάρουν σάρκα και οστά… Δεν μπορεί η ΔΕΗ να ανταγωνιστεί τους απέναντι όταν πηγαίνει με τον αραμπά. «Τα παιδιά του ΟΤΕ δεν είναι παιδιά ενός κατώτερου Θεού σε σχέση με τα παιδιά που θέλουν να δουλέψουν τη ΔΕΗ» ανέφερε χαρακτηριστικά ο υπουργός. «Εμπνεόμαστε πολύ από το μοντέλο του ΟΤΕ σε διάφορα πράγματα». «Ο νεοπροσλαμβανόμενος θα αμείβεται με όρους αγοράς» ξεκαθάρισε ο υπουργός. Η επιχείρηση θα κάνει την προκήρυξη για τις προσλήψεις και ο ΑΣΕΠ θα κάνει έλεγχο νομιμότητας διευκρίνισε.</p>
      <p>Μεταξύ των μέτρων που ανακοίνωσε η κυβέρνηση είναι η κατάργηση του εκπτωτικού τιμολογίου όπως ίσχυε μέχρι σήμερα για τους εργαζόμενους και τους συνταξιούχους της ΔΕΗ οι οποίοι είχαν έκπτωση 75% στο συνολικό τιμολόγιο. Επίσης, διατηρείται σε ποσοστό 5% η έκπτωση στους συνεπείς καταναλωτές.</p>
      <p>«Η ΔΕΗ έχει βγάλει τη μύτη της έξω απ’ το νερό το λέει και ο ορκωτός ελεγκτής» σημείωσε.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>