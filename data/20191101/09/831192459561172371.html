<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/tragodia-sta-megara-sta-cheria-tis-el-as-o-drastis-poy-ektelese-en-psychro-ton-koyniado-toy-mprosta-sta-entroma-matia-ton-paidion-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-01T09:45:31+00:00"/>
    <meta property="og:title" content="Τραγωδία στα Μέγαρα: Στα χέρια της ΕΛ.ΑΣ ο δράστης που εκτέλεσε εν ψυχρώ τον κουνιάδο του μπροστά στα έντρομα μάτια των παιδιών του!"/>
    <meta property="og:description" content="Στην Υποδιεύθυνση Ασφάλειας Δυτικής Αττικής παραδόθηκε ο δράστης του φονικού στα Μέγαρα. Πυροβόλησε μέσα στο σπίτι τους τον κουνιάδο του και την σύζυγό του μπροστά στα μάτια των παιδιών τους. Νεκρός ο άνδρας, δίνει μάχη"/>
  </head>
  <body>
    <article>
      <h1>Τραγωδία στα Μέγαρα: Στα χέρια της ΕΛ.ΑΣ ο δράστης που εκτέλεσε εν ψυχρώ τον κουνιάδο του μπροστά στα έντρομα μάτια των παιδιών του!</h1>
      <address>
        <time datetime="2019-11-01T09:45:31+00:00">01 Nov 2019, 09:45</time>
      </address>
      <p>Στην Υποδιεύθυνση Ασφάλειας Δυτικής Αττικής παραδόθηκε ο δράστης του φονικού στα Μέγαρα. Πυροβόλησε μέσα στο σπίτι τους τον κουνιάδο του και την σύζυγό του μπροστά στα μάτια των παιδιών τους. Νεκρός ο άνδρας, δίνει μάχη για την ζωή της η γυναίκα. Πληροφορίες αναφέρουν πως ο δράστης σημάδεψε “ευαίσθητα σημεία”… των θυμάτων.</p>
      <p>Στη διάθεση των Αρχών ο δράστης της εν ψυχρώ εκτέλεσης στα Μέγαρα. Γύρω στα μεσάνυχτα, πήγε μαζί με το δικηγόρο του στην Υποδιεύθυνση Ασφάλειας Δυτικής Αττικής και παραδόθηκε.</p>
      <p>Δύσκολα μπορεί κανείς να βρει λόγια για να περιγράψει τα όσα έγιναν το βράδυ της Πέμπτης 31.10.2019, στη συμβολή των οδών Μυκηνών και Μελετίου Λουκά. Μια οικογενειακή τραγωδία, ένα ειδεχθές έγκλημα που συγκλονίζει το πανελλήνιο…</p>
      <p>Θύμα, ένας γιατρός 48 ετών. Ο άνδρας κατέληξε κατά την μεταφορά του στο νοσοκομείο. Λίγες στιγμές νωρίτερα, ο κουνιάδος του (σ.σ. άντρας της αδελφής του) είχε μπει στο σπίτι του στα Μέγαρα και μετά από έναν έντονο διαπληκτισμό άνοιξε πυρ!</p>
      <p>Σημάδεψε τον γιατρό και την 43χρονη σύζυγό του, με τις πληροφορίες να αναφέρουν πως έστρεψε το όπλο σε “ευαίσθητα σημεία”…</p>
      <p>Ανατριχιαστική λεπτομέρεια; Το έγκλημα σημειώθηκε μπροστά στα μάτια των ανήλικων παιδιών του ζευγαριού…</p>
      <p>Το χρονικό του εγκλήματος στα Μέγαρα<br/>Η αρχική είδηση έκανε λόγο για πυροβολισμούς που δέχθηκε ένα ζευγάρι, μέσα στο σπίτι του, στα Μέγαρα, προκαλώντας συναγερμό στις Αρχές!</p>
      <p>Όπως προαναφέραμε, ο 48χρονος δεν κατάφερε να κρατηθεί στην ζωή, ενώ η σύζυγός της χαροπαλεύει στο Θριάσιο νοσοκομείο.</p>
      <p>Το σπίτι δεν έφερε ίχνη έρευνας ή διάρρηξης. Αυτό ήταν εξαρχής ένα “καμπανάκι” για τις Αρχές: Ότι τουλάχιστον σε πρώτο πλάνο έμπαιναν σενάρια διαφορών εντός της οικογένειας ή του φιλικού κύκλου του ανδρόγυνου.</p>
      <p>Κι έτσι ο κλοιός στένεψε… Από την αστυνομία αναζητείται από την πρώτη στιγμή ο γαμπρός του 48χρονου θύματος.</p>
      <p>Σύμφωνα με αυτόπτες μάρτυρες, “μπούκαρε” στο σπίτι του ζευγαριού και αφού διαπληκτίστηκε με τον 48χρονο, στην συνέχεια έβγαλε πιστόλι και τους πυροβόλησε -όπως προαναφέραμε- σε “ευαίσθητα σημεία”.</p>
      <p>Αυτός ο άνδρας είναι βεβαίως ο βασικός ύποπτος για το έγκλημα στα Μέγαρα και πρόκειται για σωφρονιστικό υπάλληλο. Οι τελευταίες πληροφορίες αναφέρουν πως θεωρούσε πως το ζευγάρι είχε κάποια ευθύνη για τον χωρισμό του…</p>
      <p>Όπως είναι λογικό, από την πρώτη στιγμή ξεκίνησαν έρευνες από τις αστυνομικές Αρχές. Μέχρι και την στιγμή που γράφονται αυτές οι γραμμές, βρίσκεται σε πλήρη εξέλιξη είναι το ανθρωποκυνηγητό που έχει εξαπολύσει η αστυνομία για τον εντοπισμό και τη σύλληψη του σωφρονιστικού υπαλλήλου που φέρεται να δολοφόνησε τον κουνιάδο του, μέσα στο σπίτι του στα Μέγαρα.</p>
      <h3>Σχετικά</h3>
    </article>
  </body>
</html>