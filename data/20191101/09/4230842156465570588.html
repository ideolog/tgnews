<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/lifestyle/20191101-top-9-produktiv-dlya-veganiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T09:19:56+00:00"/>
    <meta property="og:title" content="Топ-10 продуктів для веганів"/>
    <meta property="og:description" content="Міжнародний день вегана святкують 1 листопада. Що їдять вегани і які продукти найважливіші у їхньому раціоні, дізнайтеся в матеріалі Фактів ICTV."/>
  </head>
  <body>
    <article>
      <h1>Топ-10 продуктів для веганів</h1>
      <address>
        <time datetime="2019-11-01T09:19:56+00:00">01 Nov 2019, 09:19</time>
      </address>
      <p>Міжнародний день вегана святкують 1 листопада. Що їдять вегани і які продукти найважливіші у їхньому раціоні, дізнайтеся в матеріалі Фактів ICTV.</p>
      <p>Веганство – це найсуворіший етичний тип вегетаріанства, в якому людина не вживає продукти отримані шляхом експлуатації тварин.</p>
      <p>І вегетаріанці і вегани не їдять м’яса, але при цьому, <b>вегани відмовляються ще й від:</b></p>
      <ul>
        <li>меду, тому що цей продукт бджоли роблять, а людина забирає його для своїх потреб;</li>
        <li>яєць, молока, тваринного білка;</li>
        <li>шкіри, хутра, вовни, шовку;</li>
        <li>желатину;</li>
        <li>продуктів, при виробництві яких використовуються тварини компоненти;</li>
        <li>відвідування цирку, зоопарку, кориди, океанаріуму;</li>
        <li>вегани не використовують косметику, яка пройшла тестування на тваринах.</li>
      </ul>
      <p>Логічно випливає питання, а чим же харчуються вегани? Про це далі у матеріалі.</p>
      <h3>Нут</h3>
      <figure>
        <img src="https://fakty.com.ua/wp-content/uploads/2017/11/01/chickpeas-3663027_1920.jpg?1541058212"/>
      </figure>
      <p>Нут – вважається одним з найкращих інгредієнтів для будь-якого вегана. Це дуже калорійний та ситний продукт, бо збагачений вуглеводами та білками. </p>
      <p>З нуту можна зробити: хумус, фалафель, кус-кус, і пісні котлетки. </p>
      <h3>Волоський горіх</h3>
      <figure>
        <img src="https://fakty.com.ua/wp-content/uploads/2017/11/01/walnuts-1213008_1920.jpg?1541058330"/>
      </figure>
      <p>Без цього продукту не може обійтися жоден веган. Волоські горіхи містять необхідні для нашого організму висококонцентровані білки, жири і мікроелементи.</p>
      <p>В основному їхня користь для веганів у тому, що вони допомагають заповнити нестачу омега-жирів.</p>
      <p>Волоський горіх можна як використовувати в салатах і десертах чи їсти просто так.</p>
      <h3>Авокадо</h3>
      <figure>
        <img src="https://fakty.com.ua/wp-content/uploads/2017/11/01/avocado-2644150_1920.jpg?1541058448"/>
      </figure>
      <p>Цей екзотичний фрукт містить велику кількість корисних жирів і його рекомендують їсти 2-3 рази на тиждень. За смаком він схожий на куряче яйце, тому його можна використовувати в якості замінника.</p>
      <p>В авокадо також багато білка, тому він підійде для спортсменів. Крім того, в ньому міститься мідь, залізо, вітамін В2, вітамін А.</p>
      <p>З фрукту роблять салати, крем-супи, смузі та додають як компонент у бутерброди.</p>
      <h3>Гриби</h3>
      <figure>
        <img src="https://fakty.com.ua/wp-content/uploads/2017/11/01/cep-3708755_1920.jpg?1541058504"/>
      </figure>
      <p>Гриби – це джерело білка, де також міститься специфічна амінокислота – валін, яка відіграє величезну роль у рості та синтезі тканин тіла.</p>
      <p>Також гриби багаті залізом. Наприклад, у 200 грамах лисичок міститься добова норма заліза. Для веганів рекомендовано їсти печериці, які допомагають організму засвоювати кальцій.</p>
      <p>З грибів можна зробити самостійні страви з гарніром, використовувати їх для супів або додавати в овочеве рагу.</p>
      <h3>Морська капуста</h3>
      <figure>
        <img src="https://fakty.com.ua/wp-content/uploads/2017/11/01/dreamstime_l_122148787.jpg?1541058557"/>
      </figure>
      <p>Морська капуста стане відмінним джерелом йоду для будь-якого вегана. Вона також багата на вітаміни групи B і особливо на вітамін В12, якого так не вистачає людям, які відмовилися від м’яса.</p>
      <p>Її можна знайти в магазинах вже приготовлену. Самі з неї ви можете зварити суп або зробити салат. Також морську капусту можна просто замочити і з’їсти.</p>
      <h3>Сир тофу</h3>
      <figure>
        <img src="https://fakty.com.ua/wp-content/uploads/2017/11/01/food-3160623_1920.jpg?1541058636"/>
      </figure>
      <p>Тофу підійде тим веганам, які стежать за своєю фігурою. Сир низькокалорійний (75 Ккал на 100 грамів продукту), але збагачений білком (8,1 на 100 грам).</p>
      <p><b>Читайте:</b> <a href="https://fakty.com.ua/ua/lifestyle/zdorove/20191101-skazhy-ni-medu-ta-pyvu-chym-vidriznyayutsya-vegany-vid-vegetariantsiv/">Скажи “ні” меду та пиву. Чим відрізняються вегани від вегетаріанців</a></p>
      <p>У нього нейтральний смак, завдяки чому його можна поєднати з безліччю інших продуктів. Любителям чогось смачнішого, можна порекомендувати пошукати тофу з добавками перцю і паприки, грибів, кропу і навіть полуниці або вишні.</p>
      <p>Твердий сир можна смажити у фритюрі, тушкувати і запікати.</p>
      <h3>Соєве м’ясо</h3>
      <figure>
        <img src="https://fakty.com.ua/wp-content/uploads/2017/11/01/dreamstime_l_124993126.jpg?1541058815"/>
      </figure>
      <p>Цей продукт може стати повноцінним замінником звичайного м’яса. У ньому містяться практично всі необхідні амінокислоти, вітаміни і мінерали.</p>
      <p>Соєве м’ясо також багате на білок, який засвоюється організмом на 97%. Цей продукт дуже ситний, не дивлячись на те, що в ньому міститься мала кількість жирів, а його калорійність в готовому вигляді – близько 110 Ккал на 100 грам.</p>
      <p>Ще одним позитивним моментом є те, що його можна приготувати за 10-15 хвилин і навіть не обов’язково варити.</p>
      <h3>Хліб з цільнозернового борошна</h3>
      <figure>
        <img src="https://fakty.com.ua/wp-content/uploads/2017/11/01/grain-bread-3135224_1920.jpg?1541058896"/>
      </figure>
      <p>На відміну від білого хліба, в ньому міститься набагато більше вітамінів і мінеральних речовин. У хлібі з висівками в 4 рази більше магнію, і в 10 разів більше клітковини.</p>
      <p>Включення цього продукту в раціон допоможе веганам уникнути помилок в харчуванні і проблем з недоодержаними вітамінами і мінералами.</p>
      <h3>Сочевиця</h3>
      <figure>
        <img src="https://fakty.com.ua/wp-content/uploads/2017/11/01/chana-166987_1920.jpg?1541059010"/>
      </figure>
      <p>Сочевиця – лідер за кількістю білка серед бобових продуктів. Крім того, її не потрібно довго готувати. Деякі сорти варяться всього 3-5 хвилин.</p>
      <p>У веганській кухні її часто використовують в якості борошна для приготування котлет і фалафеля.</p>
      <h3>Сухофрукти</h3>
      <figure>
        <img src="https://fakty.com.ua/wp-content/uploads/2017/03/27/090716_221918_62043_2-e1490638861187.jpg?1490638861"/>
      </figure>
      <p>Курага, ізюм, чорнослив, інжир, яблуко чи сушена груша – кожен сухофрукт має свою корисну властивість.</p>
      <p>Вони не тільки відрізняються великим вмістом клітковини, що сприяє поліпшенню травлення, а ще й мають велику кількістю мінералів.</p>
      <p>До слова, Факти ICTV також писали про те, <a href="https://fakty.com.ua/ua/lifestyle/zdorove/20171001-shho-take-vegetarianstvo-i-z-chym-jogo-yidyat/">що таке вегетаріанство</a>.</p>
    </article>
  </body>
</html>