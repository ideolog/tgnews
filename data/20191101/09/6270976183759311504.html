<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/ckaletska-planuye-zvilnyty-vsih-svoyih-radnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-01T09:56:13+00:00"/>
    <meta property="og:title" content="Cкалецька планує звільнити всіх своїх радників"/>
    <meta property="og:description" content="Очільниця МОЗ Зоряна Скалецька планує підписати 1 листопада наказ про звільнення всіх своїх радників. Про це вона розповіла в інтерв’ю ВВС News Україна. “Сьогодні ми підпишемо наказ і скасуємо всіх радників, їх більше не буде. В такій формі, як вони були, радників більше не буде”, – зазначила міністерка. При цьому вона додала, що будуть працювати […]"/>
  </head>
  <body>
    <article>
      <h1>Cкалецька планує звільнити всіх своїх радників</h1>
      <address><time datetime="2019-11-01T09:56:13+00:00">01 Nov 2019, 09:56</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/08/Zoryana-Skaletska-620x420-c-1.jpg"/>
      </figure>
      <p>
        <b>
          <b>Очільниця МОЗ Зоряна Скалецька планує підписати 1 листопада наказ про звільнення всіх своїх радників.</b>
        </b>
      </p>
      <p>Про це вона розповіла в інтерв’ю <a href="https://www.bbc.com/ukrainian/features-50260587?fbclid=IwAR2Pt-PQSR7R3Cg-H_DEw3hmHuw81idk2Fn1dYdTQNY3PiyI-HhbgoKz0eE">ВВС News Україна.</a></p>
      <p>“Сьогодні ми підпишемо наказ і скасуємо всіх радників, їх більше не буде. В такій формі, як вони були, радників більше не буде”, – зазначила міністерка.</p>
      <p>При цьому вона додала, що будуть працювати експерти офісу реформ – групи по три-п’ять людей, вони будуть готувати аналітику і матеріали.</p>
      <p>Таку заяву вона озвучила після питання про те, чому, поки у МОЗ закликають вакцинуватися від дифтерії, радниця міністра Ольга Голубовська поширює у Facebook інформацію щодо того, що вакцина від дифтерії, закуплена за державний кошт, неякісна і що там мало дифтерійного компоненту і немає досліджень її безпечності.</p>
      <p>Скалецька стверджує, що не всі представники галузі охорони здоров’я розуміють, яке значення мають їхні слова, і як їх сприймають у суспільстві і додала, що важливо, щоб у МОЗ був єдиний комунікаційний меседж.</p>
      <p>“Для мене розуміння радників є таким, що якщо я щось запитала, мені дають інформацію. Те, що зараз відбувається в медіа з різними особами, і як їх сприймають суспільство – для мене це було двиним. Радник – це моя внутрішня історія. Я не підозрювала, що у суспільстві будуть сприймати, що кожен радник – це ще один міністр. Так не має бути, але так завжди було. Кожен, хто приходив від міністра і казав, що я його радник, він сприймався, як ще одні вуста, ще одні очі”, – заявила пані Скалецька.</p>
    </article>
  </body>
</html>