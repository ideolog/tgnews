<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424903/xwris-reyma-to-iatreio-sto-rodini"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-01T09:00:01+00:00"/>
    <meta property="og:title" content="Χωρίς ρεύμα το ιατρείο στο Ροδίνι"/>
    <meta property="og:description" content="Εντός ημερών αναμένεται να διευθετηθεί το θέμα που προέκυψε με το κοινωνικό ιατρείο-φαρμακείο το οποίο μεταφέρθηκε από την περιοχή του Άη-Γιάννη στο Ροδίνι και…έμεινε για αρκετές ημέρες δίχως ρεύμα λόγω γραφειοκρατικής εμπλοκής με τη ΔΕΗ!"/>
  </head>
  <body>
    <article>
      <h1>Χωρίς ρεύμα το ιατρείο στο Ροδίνι</h1>
      <h2>Εδώ και σχεδόν 3 εβδομάδες</h2>
      <address>
        <time datetime="2019-11-01T09:00:01+00:00">01 Nov 2019, 09:00</time>
      </address>
      <p>
        <b>Εντός ημερών αναμένεται να διευθετηθεί το θέμα που προέκυψε με το κοινωνικό ιατρείο-φαρμακείο το οποίο μεταφέρθηκε από την περιοχή του Άη-Γιάννη στο Ροδίνι και…έμεινε για αρκετές ημέρες δίχως ρεύμα λόγω γραφειοκρατικής εμπλοκής με τη ΔΕΗ!</b>
      </p>
      <p>Σύμφωνα με τα όσα έγιναν γνωστά, όταν η δομή μεταφέρθηκε δεν είχαν ολοκληρωθεί ο διαδικασίες της παραχώρησης του ακινήτου στον Δήμο, ούτε της μεταγραφής του και του συμβολαίου στη ΔΕΗ. Έτσι, όταν διενεργήθηκε έλεγχος από τον ΔΕΔΔΗΕ, έγινε διακοπή του ρεύματος κάτι το οποίο, όπως είναι φυσικό, είχε αντίκτυπο στην εξυπηρέτηση του κοινού.</p>
      <p>Μόλις ενημερώθηκε για το πρόβλημα η Διεύθυνση Κοινωνικής Πολιτικής του Δήμου Ρόδου, ο Αντιδήμαρχος, κ. Γιώργος Τριάντος, προχώρησε στις απαιτούμενες ενέργειες για την επίλυση του προβλήματος και την ομαλή λειτουργία του ιατρείου το συντομότερο δυνατόν. Έτσι, οι Τεχνικές Υπηρεσίες ανάλαβαν να κάνουν το ηλεκτρολογικό σχέδιο του κτηρίου και κατ’ επέκταση τις ενέργειες που απαιτούνται από τη ΔΕΗ και ο Αντιδήμαρχος πήρε τη διαβεβαίωση ότι μόλις ολοκληρωθούν, άμεσα θα ηλεκτροδοτηθεί το κτήριο.</p>
    </article>
  </body>
</html>