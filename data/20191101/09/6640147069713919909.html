<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/superman-and-lois-lane-the-cw-ordina-una-nuova-serie-tv-dellarrowverse/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T09:00:00+00:00"/>
    <meta property="og:title" content="Superman and Lois Lane: The CW ordina una nuova serie TV dell’Arrowverse"/>
    <meta property="og:description" content="Una nuova serie TV si aggiunge al parco titoli dell'Arrowverse, si tratta di Superman and Lois Lane."/>
  </head>
  <body>
    <article>
      <h1>Superman and Lois Lane: The CW ordina una nuova serie TV dell’Arrowverse</h1>
      <address><time datetime="2019-11-01T09:00:00+00:00">01 Nov 2019, 09:00</time> by <a rel="author">Roberto Tavecchia</a></address>
      <p>L’<i><b>Arrowverse</b></i> di <b>The CW</b> cresce ulteriormente con una nuova serie TV ambientata nell’universo supereroistico<b> DC Comics</b>, stavolta dedicata all’Uomo d’Acciaio e la sua consorte: <b>Superman and Lois Lane</b>.</p>
      <figure>
        <img src="https://www.tomshw.it/images/images/2019/10/superman-and-lois-lane-59315.jpg"/>
      </figure>
      <p>La nuova potenziale serie TV seguirà la coppa di giornalisti più famosa del Daily Planet mentre affronta lo stress, le pressioni e la complessità che derivano dall’essere genitori impegnati nella società odierna. Lo showrunner di <i><b>The Flash</b></i>, <b>Todd Helbing</b> scriverà e sarà produttore esecutivo insieme a <b>Greg Berlanti, Sarah Schechter</b> e<b> Geoff Johns</b>. La <b>Berlanti Productions</b> produrrà in associazione con la <b>Warner Bros. Television</b>, l’episodio pilota dell’attesissimo show basato sui personaggi a fumetti targati DC creati da <b>Jerry Siegel</b> e <b>Joe Shuster</b>.</p>
      <p><b>Tyler Hoechlin <i>(Teen Wolf)</i></b> ha già interpretato il duplice ruolo di <b>Clark Kent/Superman</b> in diversi show dell’Arrowverse, a partire da<b><i> Supergirl</i> </b>fino ai grandi crossover come <i><b>Crisi su Terra-X</b></i> ed <i><b>Elseworlds</b></i>, che coinvolgevano tra gli altri anche <i><b>Arrow, The Flash</b> </i>e <b><i>DC’s Legends of Tomorrow</i>. Elizabeth Tulloch <i>(Grimm)</i></b> è aparsa a sua volta nelle serie TV DC come interprete di <b>Lois Lane</b>, entrambi avranno un ruolo importante nell’imminente mega-crossover stagionale, <b><i>Crisis on Infinite Earths</i></b>, in arrivo nel mese di dicembre sui piccoli schermi americani, e nel 2020 in Italia. Non è il primo show che ruota attorno alle dinamiche della coppia, in passato <b>Teri Hatcher</b> e <b>Dean Cain</b> avevano infatti recitato in <i><b>Lois &amp; Clark: Le Nuove Avventure</b> </i><b>di Superman.</b> La grande novità di questo nuovo progetto è tuttavia insito nella prima trasposizione televisiva di sempre di <b>Jon Kent, figlio di Clark e Lois conosciuto ai lettori di fumetti come il “Super Son.”</b></p>
      <figure>
        <iframe src="https://www.youtube.com/embed/orkuQNxP1Gk" width="500" height="281" data-service="Youtube" scrolling="no"/>
      </figure>
      <p>Se l’episodio pilota dovesse guadagnarsi il favore del network, la serie TV dovrebbe arrivare sulle TV già a partire dalla stagione 2019/2020.</p>
      <blockquote>In attesa di Crisis on Infinite Earths, scopri il fumetto originale in un prestigioso cofanetto su <a href="https://toms.it/4fZvM">Amazon</a>!</blockquote>
    </article>
  </body>
</html>