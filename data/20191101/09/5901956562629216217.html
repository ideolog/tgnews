<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/tuji-traci/clanek/najel-nocnega-strazarja-238421"/>
    <meta property="og:site_name" content="Slovenske novice"/>
    <meta property="article:published_time" content="2019-11-01T09:22:00+00:00"/>
    <meta property="og:title" content="Najel nočnega stražarja"/>
    <meta property="og:description" content="Dobrota je sirota, je dodobra spoznal Harry Styles, nekdanji član fantovske glasbene skupine One direction, ki se je ustavil, ko je v deževni noči zagledal mladega moškega drgetati na ulici. V nje..."/>
  </head>
  <body>
    <article>
      <h1>Najel nočnega stražarja</h1>
      <h2>Harry Styles na vrata spalnice namestil dodatno ključavnico. Ko je brezdomcu ponudil hrano, ga je ta začel zalezovati.</h2>
      <address><time datetime="2019-11-01T09:22:00+00:00">01 Nov 2019, 09:22</time> by <a rel="author">T. P.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/14/1400843.jpg"/>
          <figcaption>guliver/cover imagesHarry Styles je trepetal za svojo varnost. FOTO: guliver/cover images</figcaption>
        </figure>
        <figure>
          <img src="https://www.slovenskenovice.si/images/slike/2019/10/14/1400847.jpg"/>
          <figcaption>instagramNiti v domači spalnici se ni več počutil varno. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/10/14/1400846.jpg"/>
          <figcaption>instagramZadnje mesece se je nenehno oziral čez rame. FOTO: instagram</figcaption>
        </figure>
        <figure>
          <img src="https://www.slovenskenovice.si/images/slike/2019/10/14/1400845.jpg"/>
          <figcaption>Pablo je bivakiral na ulici blizu zvezdnikovega doma.</figcaption>
        </figure>
        <figure>
          <img src="https://www.slovenskenovice.si/images/slike/2019/10/14/1400841.jpg"/>
          <figcaption>guliver/cover imagesSočutje se mu je maščevalo. FOTO: guliver/cover images</figcaption>
        </figure>
      </slideshow>
      <p>Dobrota je sirota, je dodobra spoznal<b> Harry Styles</b>, nekdanji član fantovske glasbene skupine One direction, ki se je ustavil, ko je v deževni noči zagledal mladega moškega drgetati na ulici. V njem je videl nekoga, ki mu je sreča obrnila hrbet, in mu je hotel s toplim obrokom ali denarjem za hotelsko sobo, da se vsaj malce ogreje in naspi, pomagati premostiti vsaj eno težko noč.</p>
      <figure>
        <img src="https://www.slovenskenovice.si/images/slike/2019/10/14/1400841.jpg"/>
        <figcaption>Sočutje se mu je maščevalo. FOTO: guliver/cover images<cite>guliver/cover images</cite></figcaption>
      </figure>
      <p>Nevedoč, da je<b> Pablo Tarazaga-Orero</b> načrtno bivakiral na ulici le lučaj od njegovega doma. In pevcu, ko mu je ta ponudil roko pomoči, življenje spremenil v nočno moro strahu in tesnobe.<br/><br/>Začelo se je z dobroto in sočutjem. »Pablo je dlje spal na ulici blizu mojega doma. Neke noči, na poti domov, sem ga zagledal, kako spi na avtobusni postaji. Zasmilil se mi je, nekdo tako mlad, ki nima strehe na glavo. Zunaj pa mraz in dež. Ustavil sem avto in mu ponudil denar za hotel in obrok, a mi je odvrnil, da denarja zaradi verskih razlogov ne more sprejeti,« se prvega stika z mladim brezdomcem spominja Harry. Misel nanj mu ni dala spati, zato je naslednji dan v veganski restavraciji zanj kupil dva topla sendviča, solato, mafin in mu vrečko s hrano izročil iz avta.</p>
      <figure>
        <img src="https://www.slovenskenovice.si/images/slike/2019/10/14/1400846.jpg"/>
        <figcaption>Zadnje mesece se je nenehno oziral čez rame. FOTO: instagram<cite>instagram</cite></figcaption>
      </figure>
      <p>»Hrano je sprejel in me vprašal, ali bi šel z njim v restavracijo. Precej čudaško. A njegov izraz na obrazu je bil tisti, zaradi katerega sem se nenadoma počutil neprijetno.« Precej upravičeno, saj po tistem skoraj ni več mogel od doma, ne da bi se spotaknil ob Pabla. Videval ga je tako rekoč vsak dan, najmanj petkrat na teden.<br/><br/>»Večkrat tedensko sem nanj naletel v baru, v katerega zahajam. Vedno je prišel le minutko ali dve za mano, sedel v mojem zornem kotu in me opazoval. Vedno sam. Začelo se mi je dozdevati, da me zalezuje, nič več se nisem počutil prijetno ali sproščeno.« To pa je bil komaj začetek. V naslednjih tednih mu je Tarazaga-Orero pod vrata doma potiskal sporočila in bankovce, v drugem trenutku pa mu pošiljal sporočila, naj mu na njegov račun – napisal mu je podatke svojega bančnega računa – nakaže kaj denarja.</p>
      <figure>
        <img src="https://www.slovenskenovice.si/images/slike/2019/10/14/1400847.jpg"/>
        <figcaption>Niti v domači spalnici se ni več počutil varno. FOTO: instagram<cite>instagram</cite></figcaption>
      </figure>
      <p>»Niti doma se nisem več počutil varno.« Strah in tesnoba sta postala del pevčevega vsakdana, zato si je v strahu za lastno varnost na vrata namestil dodatne ključavnice, eno celo na vrata svoje spalnice, na svojo plačilno listo pa dodal osebnega stražarja, da ga je varoval prek noči. »S tovrstnim vedenjem se še nikoli prej nisem srečal,« ob tem, da je iz dneva v dan postajalo hujše. Pablo naj bi zvezdnikovemu sosedu <b>Rafaelu Krezeszewsmu</b> zaupal, da »je Harry njegova sorodna duša, da ga duhovno ščiti in da ima vizijo prihodnosti, v kateri bosta skupaj bivala na Irskem«. Kmalu pa ni ostajal več samo pri besedah, pač pa naj bi, bilo je maja, tarčo svoje obsedenosti poskušal zagrabiti med tekom po bližnjem parku. Kar je bila kapljica čez rob, zaradi katere se je zvezdnik obrnil na policijo.<br/><br/>»Želim si, da bi si poiskal pomoč, ki jo očitno potrebuje, a sam pri tem ne želim imeti nobenega opravka. Nikakršnih stikov nočem imeti s Tarazaga-Orerom, želim si le, da bi se doma spet počutil varno.«</p>
      <blockquote>Na mimoidoče na ulici ne gleda več enako, vsakdo je potencialna grožnja.</blockquote>
      <p>Predstavniki zakona so njegovemu zalezovalcu stopili na prste, a niti po njegovi aretaciji se Styles ni počutil varnega. Izkušnja je korenito vplivala nanj. Ne le da je poostril varnost doma, »večkrat se ujamem, da tuhtam, katere so šibke točke morebitnega vdora pri meni doma. In če koga na ulici vidim več kot enkrat, se v meni prižge alarm,« priznava Harry.<br/>Sodnik ​je Pabla Tarazaga-Orero v tem tednu spoznal za krivega zalezovanja, kakšno kazen mu bo prisodil, bo znano 21. oktobra. </p>
    </article>
  </body>
</html>