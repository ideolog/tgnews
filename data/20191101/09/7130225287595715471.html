<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/fatih-altayli-dan-hurriyet-e-tepki-bir-dahaki-kovulmalar-emoji-ile-yapilacak-888530"/>
    <meta property="og:site_name" content="Onedio"/>
    <meta property="article:published_time" content="2019-11-01T09:10:53+00:00"/>
    <meta property="og:title" content="Fatih Altaylı'dan Hürriyet'e Tepki: 'Bir Dahaki Kovulmalar Emoji ile Yapılacak'"/>
    <meta property="og:description" content="Habertürk yazarı Fatih Altaylı, Hürriyet gazetesindeki toplu işten çıkarmaları eleştirdi ve &quot;20 yılını, 30 yılını o gazeteye vermiş insanlara posta il..."/>
  </head>
  <body>
    <article>
      <h1>Fatih Altaylı'dan Hürriyet'e Tepki: 'Bir Dahaki Kovulmalar Emoji ile Yapılacak'</h1>
      <address><time datetime="2019-11-01T09:10:53+00:00">01 Nov 2019, 09:10</time> by <a rel="author" href="https://onedio.com/profil/freigeist" target="_blank">FreiGeist</a></address>
      <h4>Habertürk yazarı <a href="https://onedio.com/etiket/fatih-altayli/506cb2e60228f60917601c8f">Fatih Altaylı</a>, Hürriyet gazetesindeki toplu işten çıkarmaları eleştirdi ve "20 yılını, 30 yılını o gazeteye vermiş insanlara posta ile kovulduklarını bildiren yazılar yollanmış. Bir dahaki kovulmalar emoji ile yapılacak" ifadelerini kullandı.</h4>
      <h3>"Her şeyin bir adabı, bir zarafeti vardır"</h3>
      <figure>
        <img src="https://img-s2.onedio.com/id-5d34e6517e79bbc96b37d8d9/rev-0/w-500/s-f0aa409dde05d4d23188d85f768b211eb46a3dba.jpg"/>
        <figcaption><a href="https://www.haberturk.com/yazarlar/fatih-altayli-1001/2536330-rtukte-uzucu-olan"><b>Fatih Altaylı bugün yayımlanan yazısının "İnsan kaynakları 4.0"</b></a>başlıklı bölümünde, Hürriyet'ten "eve tebligat yoluyla" işten çıkarılan gazeteciler hakkında yazdı. <br/>Altaylı "Bir zamanların amiral gemisi, o zamanlar gemiyi amiral gemisi yapan isimleri şimdi işten çıkarıyor. Medyada olur böyle şeyler. Alışığız. Defalarca kovulduk hepimiz. Ama her şeyin bir adabı, bir zarafeti vardır" dedi.</figcaption>
      </figure>
      <h3>"Patrondan 'Alın kellesini' emojisi, insan kaynaklarından 'Güle güle anca gidersin' emojisi, yayın yönetmeninden 'Ne yapayım, beni ipleyen yok kusura bakma' emojisi"</h3>
      <figure>
        <img src="https://img-s2.onedio.com/id-5dbbf3ce096abfd60e7222c7/rev-0/w-500/s-9bdef4a38ef3bb946bcfa76b71d343626cf523db.jpg"/>
      </figure>
      <p>Altaylı şöyle devam etti:</p>
      <p>"Medyada işten çıkarılacak kişi yazı işleri kadrosundan biri ise genel yayın yönetmeni ya da yardımcısı tarafından çağrılır, nezaketle hizmetlerine teşekkür edilir, görevine son verildiği anlatılır, öpüşüp, koklaşılır ve ayrılık öyle gerçekleşirdi.</p>
      <p>En azından eskiden personel müdürü ya da muhasebe müdürü sonradan moda olan isimle insan kaynakları müdürü çağırır ve işten çıkarma öyle yapılırdı.</p>
      <p>Eski amiral gemisi öyle yapmamış.</p>
      <p>Evlerine posta ile kovulduklarını bildiren yazılar yollamış.</p>
      <p>20 yılını, 30 yılını o gazeteye vermiş insanlara.</p>
      <p>Yakında buna da şükrederiz.</p>
      <p>Bir dahaki kovulmalar emoji ile yapılacak.</p>
      <p>İlk emoji patrondan “Alın kellesini” emojisi.</p>
      <p>İkinci emoji insan kaynaklarından “Güle güle anca gidersin” emojisi.</p>
      <p>Son emoji ise yayın yönetmeninden “Ne yapayım, beni ipleyen yok kusura bakma” emojisi.</p>
      <p>Buna modern bir isim bulunur elbet.</p>
      <p>Mesela 'İK 4.0' gibi."</p>
      <p>Çalışanlar işten çıkarıldıklarını, evlerine postayla gönderilen tebligatla ve kurumsal e-posta hesaplarının kapatılmasıyla öğrenmişti. </p>
      <p><a href="https://onedio.com/etiket/jet-sosyete/5a8adcf924546e421793a760">Gülse Birsel</a>, <a href="https://onedio.com/etiket/twitter/50187b65295c0432640034f2">Twitter</a> üzerinden Hürriyet gazetesinden istifa ettiğini duyurmuştu.</p>
      <h3>Türkiye Gazeteciler Sendikası "Demirören yönetimi Hürriyet’teki üyelerimizden 43’ünü işten attı" açıklamasında bulunmuştu.</h3>
      <figure>
        <iframe data-src="https://twitter.com/TGS_org_tr/status/1189897813498482690?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>