<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinci-yaremchuk-i-plastun-vidznachilisya-golami-za-gent-u-chempionati-belgiyi-328095_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T09:59:00+00:00"/>
    <meta property="og:title" content="Українці Яремчук і Пластун відзначилися голами за &quot;Гент&quot; у чемпіонаті Бельгії"/>
    <meta property="og:description" content="Українські футболісти стали героями матчу в Бельгії."/>
  </head>
  <body>
    <article>
      <h1>Українці Яремчук і Пластун відзначилися голами за "Гент" у чемпіонаті Бельгії</h1>
      <h2>Українські футболісти стали героями матчу в Бельгії.</h2>
      <address>
        <time datetime="2019-11-01T09:59:00+00:00">01 Nov 2019, 09:59</time>
      </address>
      <p>Нападник <b><a href="https://dt.ua/SPORT/ukrayinec-yaremchuk-vidznachivsya-dublem-za-belgiyskiy-gent-u-lizi-yevropi-327257_.html">Роман Яремчук</a></b> і захисник Ігор Пластун забили по голу за "Гент" у матчі 13-го туру чемпіонату Бельгії з "Андерлехтом" (3:3).</p>
      <p>При рахунку 1:3 Яремчук на 84-й хвилині з добивання після нереалізованого пенальті скоротив відставання до мінімального, а Пластун на четвертій компенсованій хвилині врятував для своєї команди нічию.</p>
      <p>У нинішньому сезоні на рахунку Яремчука 13 голів у 17 матчах "Гента" у всіх турнірах. Для українського захисника це третій гол у 20 матчах сезону.</p>
      <p>Відзначимо, що тиждень тому Яремчук продовжив контракт з "Гентом". Нова угода форварда збірної України з бельгійським клубом розрахована до 2023 року.</p>
      <p>За підсумками ігрового дня четверга "Гент" залишився на четвертому місці в турнірній таблиці національної першості. Від лідируючого "Брюгге" команда відстає на 8 очок.</p>
      <p>Раніше повідомлялося про те, що <b><a href="https://dt.ua/SPORT/ukrayinec-yaremchuk-vidznachivsya-dublem-za-belgiyskiy-gent-u-lizi-yevropi-327257_.html">Яремчук відзначився дублем за бельгійський "Гент" у Лізі Європи</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>