<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/tim-cook-hint-op-iphone-apple-tv-en-music-abonnement-32981"/>
    <meta property="og:site_name" content="Apparata"/>
    <meta property="article:published_time" content="2019-11-01T09:13:00+00:00"/>
    <meta property="og:title" content="Tim Cook hint op iPhone, Apple TV en Music-abonnement"/>
    <meta property="og:description" content="Als je toch al alles van Apple afneemt, waarom dan niet in één abonnement?"/>
  </head>
  <body>
    <article>
      <h1>Tim Cook hint op iPhone, Apple TV en Music-abonnement</h1>
      <h2>Als je toch al alles van Apple afneemt, waarom dan niet in één abonnement?</h2>
      <address><time datetime="2019-11-01T09:13:00+00:00">01 Nov 2019, 09:13</time> by <a rel="author" href="https://www.apparata.nl/nieuws/author/yannickspinner" target="_blank">yannickspinner</a></address>
      <p>Apple biedt al in allerlei verschillende vormen abonnementen aan en ook het maandelijks betalen voor een smartphone is geen buitenaards concept. Toch denkt Tim Cook dat het miljardenbedrijf de <a href="https://www.apparata.nl/nieuws/sonos-komt-met-speaker-abonnement-in-nederland-32689">abonnementenhype</a> nog verder kan pushen met een nieuw abonnement voor zo’n beetje alle Apple-services die er zijn, inclusief een gloednieuwe iPhone.</p>
      <p>Tijdens een investeerdersgesprek (dat we gisteren al <a href="https://www.apparata.nl/nieuws/apple-bevestigt-belangrijke-koerswijzigingen-32966">voor je analyseerden</a>) maakt Appel CEO Cook bekend een solide kwartaal te hebben gemaakt. Ook wordt er <a href="https://www.cnbc.com/2019/10/30/apple-lays-groundwork-for-iphone-or-apple-prime-subscription.html">volgens CNBC</a> gesproken over een abonnementendienst, in de wandelgangen tot nu toe Apple Prime genoemd.</p>
      <p>Het abonnement zou afnemers een iPhone, <a href="https://www.apparata.nl/nieuws/apple-tv-legt-nog-meer-filmsterren-vast-trailer-32710">Apple TV</a> en het <a href="https://www.apparata.nl/nieuws/zoveel-mensen-betalen-maandelijks-voor-apple-music-31603">gloednieuwe Apple Music</a> verschaffen voor een vast bedrag per maand. Cook is overigens niet onder de illusie dat dit een volledig nieuw concept is: “Hardware als een service of in een bundel om het zo maar te zeggen; er zijn genoeg klanten die vandaag de dag hun hardware al zo beschouwen omdat ze een upgrade abonnement hebben enzovoort. Dus in zekere maten bestaat dit vandaag de dag al.”</p>
      <p>En inderdaad, mensen betalen al sinds de smartphone bestaat maandelijks voor een telecomabonnement en eventueel een stukje hardware erbij. Dat doet men al sinds de pre-paid toestellen verleden tijd zijn. Een alles in één abonnement zou daarentegen best wel wat kunnen worden; zeker als het totaalbedrag gunstiger voor de klant zou zijn dan alles los bij elkaar.</p>
      <p>En als ik een Apple-gebruiker was en toch al van allerlei Apple-diensten gebruik zou maken, dan is een Prime-abonnement dus echt geen gek idee. Iedere twee jaar (of zelfs ieder jaar) een nieuwe iPhone, Apple TV op je TV thuis, muziek voor onderweg, misschien zelfs een Apple Arcade-abonnement erbij… dat klinkt helemaal niet verkeerd.</p>
      <p>Lees ook: <a href="https://www.apparata.nl/nieuws/deze-refurbished-iphones-werken-met-ios-13-32764">Deze refurbished iPhones werken met iOS 13</a></p>
    </article>
  </body>
</html>