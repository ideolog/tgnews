<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/01/manolova-ugovariala-romi-da-topiat-fandykova-che-kupuva-glasove.428153"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T09:23:00+00:00"/>
    <meta property="og:title" content="Манолoва уговаряла роми да топят Фандъкова, че купува гласове?"/>
    <meta property="og:description" content="Борисов: Много нечистопълни хора има при ексомбудсмана | Dnes.bg"/>
  </head>
  <body>
    <article>
      <h1>Манолoва уговаряла роми да топят Фандъкова, че купува гласове?</h1>
      <h2>Борисов: Много нечистопълни хора има при ексомбудсмана</h2>
      <address><time datetime="2019-11-01T09:23:00+00:00">01 Nov 2019, 09:23</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Само ден преди втория решаващ тук на кметските избори премиерът Бойко Борисов обвини опонента на неговата партийна кандидатура Йорданка Фандъкова  - независимата, но подкрепена от БСП Мая Манолова, че се заигравала с роми.</p>
      <p>Подготвен е нов сценарий за подмяна на вота тази неделя в София – роми са вербувани да се снимат как "гласуват под строй” за Йорданка Фандъкова, обяви пред bTV премиерът и лидер на ГЕРБ Бойко Борисов.</p>
      <p>Клиповете с тези роми щели да се разпространяват цял ден в социалните мрежи, за да навредят на кандидата на ГЕРБ.</p>
      <p>По думите на Борисов снощи Манолова е била в софийското село Волуяк, за да се спазарява с роми. Той получавал информация от възмутен човек от екипа на бившия омбудсман.</p>
      <p>Борисов каза още, че в екипа на Манолова работи човек, който навремето, когато за пръви път се кандидатирал за кмет на София, му поискал 3 млн. лв. Издаде само, че името му е с Б, но отказа да каже цялото име. "Казах му, че нямам толкова пари, аз сега излизам от главен секретар. А той каза: Ще вземеш от Цветелина”, разказа лидерът на ГЕРБ.</p>
      <p>Този човек се появявал винаги там, където има нов политик.</p>
      <p>Според премиера битката между ГЕРБ и БСП е приключила на първия тур миналата неделя и неговата партия бие два пъти социалистите.</p>
      <p>"ГЕРБ бие БСП два пъти. Дори в Русе, където кандидатът на БСП води на нашия, ГЕРБ е първа политическа сила“, заяви още Борисов.</p>
      <p>Според него управлението винаги взема от популярността, каза той по повод това, че ГЕРБ тази година не спечели кметските си места на първи тур.</p>
      <p>"Колко пъти на конференцията атакувах партията си и хората, които изгонихме от партията. Те се превръщат във врагове и хора, които работят срещу партията. Резултати в Ямбол и Русе показват кой работи среку ГЕРБ. Не ми се иска да е Цветан Цветанов, но там където проветрихме партията нямаше време", заяви още Борисов.</p>
      <p>На 25 ноември той щял да бъде на среща с американския президент Доналд Тръмп и щял да разбере какви ги е вършил Цветан Цветанов в САЩ.</p>
      <p>Какво ви вади очите този джип на 10 години. Президентът се вози на същия джип, отговори Борисов на въпрос на водещия дали пак е решил изборите с предизборни обиколки.</p>
      <p>"През кампанията на един месец бях на 2-3 места. И то на кои? Хемус важна ли е? Важно ли е хората да знаят как се строи Ботевград-Мездра? В Сливен правих спортни зали, изложението за животни и продукти", каза още Борисов.</p>
      <related>
        <h4>Още по темата</h4>
        <a href="https://www.dnes.bg/mestni-izbori-19/2019/10/31/shte-privleche-li-manolova-izbiratelite-na-boris-bonev.428132"/>
        <a href="https://www.dnes.bg/mestni-izbori-19/2019/10/31/fandykova-gotova-na-debat-s-manolova-dosega-proveli-6.428031"/>
        <a href="https://www.dnes.bg/mestni-izbori-19/2019/10/31/sds-oceni-iordanka-fandykova-e-mnogo-dobyr-menidjyr.428003"/>
      </related>
    </article>
  </body>
</html>