<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/01/ruskiiat-diplomat-shpionin-verbuval-shef-na-nasha-specslujba.428157"/>
    <meta property="og:site_name" content="Dnes.bg"/>
    <meta property="article:published_time" content="2019-11-01T09:52:00+00:00"/>
    <meta property="og:title" content="Руският дипломат шпионин вербувал шеф на наша спецслужба"/>
    <meta property="og:description" content="Борисов обаче сигурен, че Путин знае, че не се подава на натиск | Dnes.bg"/>
  </head>
  <body>
    <article>
      <h1>Руският дипломат шпионин вербувал шеф на наша спецслужба</h1>
      <h2>Борисов обаче сигурен, че Путин знае, че не се подава на натиск</h2>
      <address><time datetime="2019-11-01T09:52:00+00:00">01 Nov 2019, 09:52</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Изгоненият от България руски дипломат е опитал да вербува началник на българска специална служба, обясни премиерът Бойко Борисов пред bTV.</p>
      <p>Във вторник МВнР обяви дипломатът, който е един от първите секретари в руското посолство, за персона нон грата и е връчена нота с нареждане да напусне България до 24 часа.</p>
      <p>От руското посолство съобщиха, че дипломатът ще напусне страната в посочения в нотата срок. "Руската страна си запазва право за ответни мерки", посочиха от дипломатическото представителство.</p>
      <p>Във вторник МВнР обяви дипломатът, който е един от първите секретари в руското посолство, за персона нон грата и е връчена нота с нареждане да напусне България до 24 часа.</p>
      <p>От руското посолство съобщиха, че дипломатът ще напусне страната в посочения в нотата срок.</p>
      <p>"Путин ме познава добре, знае че не се подавам на натиск и не изгоних руски дипломати, когато всички гонеха. Но когато дипломат на висок пост го хвана да вербува мои началници, мигновено го парирам. Ако пратя шпионин да вербува някой от началниците на служби на президента Путин, гоненето ще му е малко наказание", коментира днес Борисов.</p>
      <p>Той допълни, че за щастие шефът на спецслужбата, когото руският шпионин е опитал да вербува, е изключително верен на Родината си.</p>
      <p>"Веднага дойде да ми каже, оттам нататък си направихме всички мероприятия", заяви Борисов.</p>
      <related>
        <h4>Още по темата</h4>
        <a href="https://www.dnes.bg/politika/2019/10/29/diplomatyt-obvinen-v-shpionaj-obiaven-za-persona-non-grata.427856"/>
        <a href="https://www.dnes.bg/temida/2019/10/28/ruskiiat-diplomat-shpionin-veche-ne-bil-u-nas.427740"/>
        <a href="https://www.dnes.bg/politika/2019/10/28/ruski-diplomat-shpioniral-u-nas-razkriha-go.427723"/>
      </related>
    </article>
  </body>
</html>