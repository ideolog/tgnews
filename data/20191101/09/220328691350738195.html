<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standartnews.com/blgariya-mestni-izbori-2019/aleksiev-shche-rabotya-otdaden-na-kauzata-radomir-405543.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T09:38:10+00:00"/>
    <meta property="og:title" content="Алексиев: Ще работя отдаден на каузата Радомир"/>
    <meta property="og:description" content="Обръщение на кандидата за кмет на Радомир Пламен Алексиев"/>
  </head>
  <body>
    <article>
      <h1>Алексиев: Ще работя отдаден на каузата Радомир</h1>
      <address><time datetime="2019-11-01T09:38:10+00:00">01 Nov 2019, 09:38</time> by <a rel="author">Стандарт</a></address>
      <p>
        <b>Обръщение на кандидата за кмет на Радомир Пламен Алексиев</b>
      </p>
      <p>Уважаеми съграждани,</p>
      <p>Призовавам Ви за мъдрост, отговорност и проява на активна гражданска съвест. Нека повечето от Вас упражнят правото си на глас, за да изразите личната си гражданска позиция. Уверявам Ви, че доверието, което получавам, ще бъде голяма отговорност и същевременно задължение за мен. По никакъв начин няма да си позволя да Ви предам!</p>
      <p>В изминалите два мандата досега, не съм делил хората по политически признак, няма да го направя и в бъдеще. Ще работя, отдаден на каузата за благоденствието на Община Радомир и нейните жители. Както гласуваме, така и ще живеем! Изборът, който правим, говори по-красноречиво за нас самите, отколкото нашите способности! Нашият избор е в пряка връзка с качеството ни на живот! Не се отказвайте от правото си на избор! Нашият избор е нашето бъдеще!</p>
    </article>
  </body>
</html>