<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/01/kea-allazoun-kritiria-erhodai-auksiseis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-01T09:30:21+00:00"/>
    <meta property="og:title" content="Κοινωνικό Εισόδημα Αλληλεγγύης (ΚΕΑ): Αλλάζουν τα κριτήρια – Έρχονται αυξήσεις"/>
    <meta property="og:description" content="Σε αναπροσαρμογή των κριτηρίων του Κοινωνικού Εισοδήματος Αλληλεγγύης (ΚΕΑ)ετοιμάζεται να προχωρήσει η κυβέρνηση, στα πλαίσια μιας κίνησης που αναμένεται να οδηγήσει σε αυξημένα ποσά χορήγησης σε συγκεκριμένες κατηγορίες δικαιούχων."/>
  </head>
  <body>
    <article>
      <h1>Κοινωνικό Εισόδημα Αλληλεγγύης (ΚΕΑ): Αλλάζουν τα κριτήρια – Έρχονται αυξήσεις</h1>
      <h2>Τι αλλάζει στο ΚΕΑ</h2>
      <address><time datetime="2019-11-01T09:30:21+00:00">01 Nov 2019, 09:30</time> by <a rel="author">neolaia.gr Team</a></address>
      <p>Σε αναπροσαρμογή των κριτηρίων του Κοινωνικού Εισοδήματος Αλληλεγγύης <a href="https://www.neolaia.gr/tag/%ce%ba%ce%b5%ce%b1/"><b>(ΚΕΑ)</b></a>ετοιμάζεται να προχωρήσει η κυβέρνηση, στα πλαίσια μιας κίνησης που αναμένεται να οδηγήσει σε αυξημένα ποσά χορήγησης σε συγκεκριμένες κατηγορίες δικαιούχων.</p>
      <p>
        <b>Τι αλλαγές έρχονται στο Κοινωνικό Εισόδημα Αλληλεγγύης (ΚΕΑ):</b>
      </p>
      <p>Από το 2020 και, όπως έχει ήδη γνωστοποιηθεί, θα δρομολογηθούν μια σειρά σημαντικές αλλαγές σε διάφορα επιδόματα, καθώς η κυβέρνηση επιθυμεί να προχωρήσει σε έναν εξορθολογισμό.</p>
      <p>Ειδικότερα, το κονδύλι για το ΚΕΑ ανέρχεται αυτή τη στιγμή στα 850 εκατομμύρια ευρώ και η απορρόφηση φτάνει τα 670 εκατομμύρια ευρώ. Έτσι λοιπόν, εφόσον μετά την διεύρυνση του αριθμού των ατόμων δεν φτάσει το ποσό στα 850 εκατομμύρια ευρώ, τότε θα αυξηθούν τα ποσά χορήγησης προς τους δικαιούχους.</p>
      <p>
        <b>Από Κοινωνικό Εισόδημα Αλληλεγγύης σε Ελάχιστο Εγγυημένο Εισόδημα:</b>
      </p>
      <p>Το <b>Κοινωνικό Εισόδημα Αλληλεγγύης (ΚΕΑ)</b> που θα μετονομαστεί σε<b> Ελάχιστο Εγγυημένο Εισόδημα</b> θα γνωρίσει αναπροσαρμογή των κριτηρίων, ώστε να ενταχθούν περισσότεροι δικαιούχοι (π.χ. μονογονεϊκές οικογένειες) και θα επιδιωχθεί μεγαλύτερη στόχευση στην αντιμετώπιση της ακραίας φτώχειας. Ταυτόχρονα, θα υπάρξει διασύνδεση με το πληροφοριακό σύστημα «Εργάνη», έτσι ώστε να μπορεί να διασταυρωθεί εάν ο δικαιούχος εργάζεται ή όχι.</p>
      <p>Την ίδια στιγμή, το <b>ΚΕΑ</b>, αναμένεται να συνδυαστεί και με οικονομικές πρωτοβουλίες, όπως η χορήγηση μικρών δανείων, μέτρο που εφαρμόστηκε με μεγάλη επιτυχία στην Γαλλία, όπου και κατόρθωσαν να κινητοποιήσουν ανθρώπους που είχαν βρεθεί στο περιθώριο να δημιουργήσουν σε σύντομο χρονικό διάστημα, οικογενειακές, προσωπικές, μικρές επιχειρήσεις, καθώς, σύμφωνα με πηγές, στόχος της νέας κυβέρνησης είναι το 0,5% του ΑΕΠ να διατίθεται πλέον για το Ελάχιστο Εγγυημένο Εισόδημα, ωστόσο, το ελάχιστο εγγυημένο εισόδημα θα συνδυαστεί και με πρωτοβουλίες για εργασία.</p>
      <p>Επομένως, θα επιδιωχθεί η σύνδεση του ΚΕΑ με πρωτοβουλίες για εργασία, ακόμη και χορήγηση μικρών δανείων με πολύ ευνοϊκούς όρους, ώστε οι δικαιούχοι του να στήσουν τη δική τους μικρή επιχείρηση, ενώ παράλληλα θα γίνει διασύνδεση με το πληροφοριακό σύστημα «Εργάνη», ώστε να μπορεί να διαπιστωθεί εάν ο δικαιούχος εργάζεται ή όχι.</p>
      <p>Να σημειώσουμε ακόμα ότι στα νέα κριτήρια για όλα τα επιδόματα θα προβλέπεται για τους δικαιούχους που έχουν παιδιά να δηλώνεται το σχολείο που πηγαίνουν, καθώς επίσης διπλασιασμός των ελάχιστων χρόνων διαμονής στη χώρα από 5 χρόνια στα 10.</p>
      <p>
        <b>Το ποσό του ΚΕΑ σήμερα διαμορφώνεται ως εξής:</b>
      </p>
      <p>-200 ευρώ το μήνα για μονοπρόσωπο νοικοκυριό</p>
      <p>-100 ευρώ για κάθε επιπλέον ενήλικο μέλος (δηλαδή ένα επιπλέον 50% προστίθεται στο βασικό ποσό)</p>
      <p>-50 ευρώ για κάθε ανήλικο μέλος (δηλαδή ένα επιπλέον 25% προστίθεται στο βασικό ποσό).</p>
      <p><b>Υπενθυμίζουμε</b> ότι η πληρωμή του ΚΕΑ πραγματοποιείται με πίστωση εξ’ ημισείας στο λογαριασμό και στην προπληρωμένη κάρτα αγορών, στις περιπτώσεις που το συνολικό καταβαλλόμενο ποσό είναι ίσο με ή υπερβαίνει τα 100 ευρώ ανά μήνα. Η προπληρωμένη τραπεζική κάρτα του δικαιούχου μπορεί να χρησιμοποιηθεί χωρίς κανένα περιορισμό για οποιαδήποτε αγορά, συμπεριλαμβανομένων των ηλεκτρονικών αγορών.</p>
      <h3>Δείτε ακόμα: <a href="https://www.neolaia.gr/2019/10/30/koinoniko-merisma-2019-poioi-tha-doun-hrimata-prin-ta-hristougena/">Κοινωνικό μέρισμα 2019 – Έκπληξη με το ποσό: Ποιοι θα δουν χρήματα πριν τα Χριστούγεννα</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/01/the-witcher-i-nea-seira-fantasias-tou-netflix/"/>
        <a href="https://neolaia.gr/neo/seires-dvd"/>
        <a href="https://neolaia.gr/2019/11/01/neos-poinikos-kodikas-isovia-se-piomenous-odigous/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/01/eurovision-2020-gnwsti-tragoudistria-protasi-ekproswpiseis/"/>
        <a href="https://neolaia.gr/2019/11/01/pote-peftoun-oi-epomenes-argies-2019/"/>
        <a href="https://neolaia.gr/2019/11/01/kea-allazoun-kritiria-erhodai-auksiseis/"/>
        <a href="https://neolaia.gr/neo/stadiodromia-spoudes"/>
      </related>
    </article>
  </body>
</html>