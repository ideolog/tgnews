<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/595187/allages-sto-super-cup-kai-stis-anavoles-agonon-apofasise-i-kop"/>
    <meta property="og:site_name" content="SIGMALIVE"/>
    <meta property="article:published_time" content="2019-11-01T09:42:00+00:00"/>
    <meta property="og:title" content="Αλλαγές στο Super Cup και στις αναβολές αγώνων αποφάσισε η ΚΟΠ"/>
    <meta property="og:description" content="Το Διοικητικό Συμβούλιο της ΚΟΠ στην τελευταία του Συνεδρία (31/10/2019) αποφάσισε να προχωρήσει σε αλλαγές στην Προκήρυξη του Πρωταθλήματος Cyta περιόδου..."/>
  </head>
  <body>
    <article>
      <h1>Αλλαγές στο Super Cup και στις αναβολές αγώνων αποφάσισε η ΚΟΠ</h1>
      <address><time datetime="2019-11-01T09:42:00+00:00">01 Nov 2019, 09:42</time> by <a rel="author">Sigmalive.Sports</a></address>
      <p>Το Διοικητικό Συμβούλιο της ΚΟΠ στην τελευταία του Συνεδρία (31/10/2019) αποφάσισε να προχωρήσει σε αλλαγές στην Προκήρυξη του Πρωταθλήματος Cyta περιόδου 2020-2021 αναφορικά με τις αναβολές αγώνων των ομάδων μας που συμμετέχουν στις ευρωπαϊκές διοργανώσεις.<br/> <br/>Συγκεκριμένα, σε περίπτωση που ομάδα που αγωνίζεται στις ευρωπαϊκές διοργανώσεις, δικαιούται να αγωνιστεί Δευτέρα στην επόμενη αγωνιστική του Πρωταθλήματος Cyta και η Δευτέρα είναι ημερομηνία Εθνικών Ομάδων, τότε, δεν θα δικαιούται να ζητήσει αναβολή του αγώνα της και ο αγώνας θα διεξάγεται Κυριακή.<br/> <br/>Παραμένει ο κανονισμός που αφορά στους αγώνες του Πρωταθλήματος Cyta που είναι στο μέσο των δύο αγώνων των Play-Off των ευρωπαϊκών διοργανώσεων.<br/> <br/>Ο κανονισμός αυτός αναφέρει: «Σε περίπτωση που ομάδα του Πρωταθλήματος Cyta θα αγωνιστεί στα Play-off των Πρωταθλημάτων της UEFA, ο αγώνας του Πρωταθλήματος Cyta που είναι στο μέσο των δύο αγώνων των Play-off θα μπορεί με κοινό αίτημα των δύο διαγωνιζομένων σωματείων να αναβληθεί και να διεξαχθεί σε μεταγενέστερο στάδιο, σε ημερομηνία που θα αποφασίσει η Εκτελεστική Επιτροπή. To ίδιο δικαίωμα (για αναβολή του αγώνα) θα έχει και το ∆ιοικητικό Συμβούλιο της Ομοσπονδίας».<br/> <br/>Αγώνας Super Cup<br/> <br/>Το Διοικητικό Συμβούλιο της ΚΟΠ αποφάσισε όπως ο αγώνας Super Cup μεταξύ του Πρωταθλητή και του Κυπελλούχου να διεξάγεται αρχές Ιουλίου, πριν την έναρξη των ευρωπαϊκών υποχρεώσεων των ομάδων μας. Η ακριβής ημερομηνία διεξαγωγής του αγώνα το 2020 θα ανακοινωθεί σε μεταγενέστερο στάδιο.</p>
    </article>
  </body>
</html>