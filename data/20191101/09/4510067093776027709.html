<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-2/intreceri-de-tir-sportiv-in-weekend-la-sala-de-sport-a-universitatii-152478.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-01T09:00:00+00:00"/>
    <meta property="og:title" content="Întreceri de tir sportiv în weekend la sala de sport a Universităţii"/>
    <meta property="og:description" content="Sala de sport a Universităţii din Oradea va găzdui, de vineri până duminică, întrecerile etapei a II-a a Campionatului Naţional de Tir sportiv la probele de aer comprimat, puşcă şi pistol. Evenimentul, care cuprinde şi Memorialul Ioan Stănescu, va reuni la start sute de concurenţi, proveniţi din ţară şi din Ungaria."/>
  </head>
  <body>
    <article>
      <h1>Întreceri de tir sportiv în weekend la sala de sport a Universităţii</h1>
      <address><time datetime="2019-11-01T09:00:00+00:00">01 Nov 2019, 09:00</time> by <a rel="author" href="https://www.ebihoreanul.ro/contact/Florin%20Mihalca#redactia_form" target="_blank">Florin Mihalca</a></address>
      <figure>
        <img src="https://cdn.ebihoreanul.ro/static/gallery_big/tirsportiv31102019.JPG"/>
        <figcaption>(foto: arhivă)</figcaption>
      </figure>
      <p>Sala de sport a Universităţii din Oradea va găzdui în acest sfârşit de săptămână întrecerile celei de-a doua etape a Campionatului Naţional de Tir sportiv la probele de aer comprimat, puşcă şi pistol.</p>
      <p>Evenimentul, care va cuprinde şi Memorialul Ioan Stănescu, este programat de vineri până duminică şi va reuni la start sute de concurenţi din ţară şi din Ungaria.</p>
      <p>"Competiţia aceasta reprezintă pentru sportivi şi un bun prilej de pregătire pentru Finala Campionatului Naţional, care va avea loc la finele lunii februarie", după cum a declarat antrenorul clubului organizator, CSU Oradea, Vasile Leţ.</p>
      <p>Vineri, în prima zi de concurs, întrecerile sunt programate de la ora 9, urmând a reuni probele de pistol. Sâmbătă, de la aceeaşi oră, sunt programate întrecerile din probele de puşcă, iar duminică, în ultima zi, tot de la ora 9, va avea loc concursul pentru probele mixe (băieţi – fete), atât la puşcă, cât şi la pistol.</p>
      <p>În probele de pistol sunt aşteptaţi cei mai mulţi concurenţi, iar la probele mixte se prefigurează cel mai scăzut număr de competitori.</p>
      <p>Din Ungaria sunt aşteptaţi peste 30 de competitori, în timp ce clubul gazdă, CSU Oradea, va alinia 24 de tragători. De la aceştia, antrenorii Vasile Leţ şi Adriana Floruţa aşteaptă cât mai multe clasări pe podium. Intrarea spectatorilor este liberă.</p>
    </article>
  </body>
</html>