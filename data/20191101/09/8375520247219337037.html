<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zaareshtovaniy-radoyu-dubnevich-sogodni-priyshov-na-robotu-foto-636934.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T09:13:21+00:00"/>
    <meta property="og:title" content="«Заарештований» Радою Дубневич сьогодні прийшов на роботу (фото)"/>
    <meta property="og:description" content="Схоже, що Ярослав Дубневич перебуває в досить непоганому настрої"/>
  </head>
  <body>
    <article>
      <h1>«Заарештований» Радою Дубневич сьогодні прийшов на роботу (фото)</h1>
      <address>
        <time datetime="2019-11-01T09:13:21+00:00">01 Nov 2019, 09:13</time>
      </address>
      <h4>Схоже, що Ярослав Дубневич перебуває в досить непоганому настрої</h4>
      <p>Верховна Рада вчора, 31 жовтня, <a href="https://glavcom.ua/news/rada-znyala-ne-znyala-nedotorkannist-z-nardepa-dubnevicha--636677.html">зняла недоторканність із депутата Дубневича</a> («За майбутнє») і дозволила притягнути його до кримінальної відповідальності. За версією слідства, дії депутата спричинили збитки держави в розмірі 93,277 млн грн.</p>
      <p>А вже сьогодні народний обранець знов прийшов на роботу, про це свідчить фото, яке зробив 1 жовтня у сесійному залі Ради парламентський фотокореспондент Ян Доброносов і виклав його у Facebook.</p>
      <figure>
        <img src="https://glavcom.ua/img/forall/users/106/10697/23_05.jpg"/>
        <figcaption>Фото: facebook.com / Ян Доброносов</figcaption>
      </figure>
      <p>«Вчора голосували за арешт, а сьогодні Дубневич в залі», - підписав світлину фотограф.</p>
      <p>Судячи з фото, Ярослав Дубневич перебуває в досить непоганому настрої. Хоча учора нардеп <a href="https://glavcom.ua/news/dubnevich-pidtverdiv-shcho-yomu-vzhe-vruchili-pidozru-636716.html">підтвердив, що йому вже вручили підозру</a> і 1 жовтня буде призначений суд.</p>
      <p>Він уточнив, що про підозру йому повідомили об 11:48 у приміщенні Верховної Ради. На уточнююче запитання, де саме відбулося повідомлення про підозру, Дубневич відповів: «Вручати підозру не можуть у залі. Вручили за залом засідань, не в туалеті».</p>
      <p>Дубневич додав, що <a href="https://glavcom.ua/news/dubnevich-uzhe-zibrav-v-izolyator-nayneobhidnishi-rechi-sered-yakih-dvi-knigi-636738.html">до арешту готовий і вже навіть зібрав найнеобхідніші речі</a>, серед яких дві книги роман Василя Шкляра «Характерник» і книгу Люко Дашвара.</p>
      <p>Національне антикорупційне бюро і Спеціалізована антикорупційна прокуратура  подали клопотання до суду про взяття депутата Верховної Ради Ярослава Дубневича під варту <a href="https://glavcom.ua/news/nabu-i-sap-prosyat-sud-zaareshtuvati-dubnevicha-z-alternativoyu-zastavi-93-mln-grn-636710.html">з альтернативою застави 93 млн грн</a>.</p>
      <blockquote><b> Читайте також: <br/></b><br/>   •  <b><a href="https://glavcom.ua/news/hto-z-deputativ-buv-proti-areshtu-nardepa-dubnevicha-636686.html">Хто з депутатів голосував проти арешту нардепа Дубневича (список)<br/></a></b>   •  <b><a href="https://glavcom.ua/publications/dubnevichi-neymovirna-istoriya-uspihu-za-shcho-rada-zaareshtuvala-biznesmena-z-mandatom-636737.html">Дубневичі: неймовірна історія успіху. За що Рада «заарештувала» бізнесмена з мандатом?</a></b></blockquote>
      <related>
        <a href="https://glavcom.ua/country/criminal/obrannya-zapobizhnogo-zahodu-dubnevichu-sud-nazvav-datu-i-chas-zasidannya-636838.html"/>
        <a href="https://glavcom.ua/news/pryamo-v-genprokurora-nardep-zasvitiv-listuvannya-shchodo-areshtu-dubnevicha-foto-636773.html"/>
        <a href="https://glavcom.ua/publications/dubnevichi-neymovirna-istoriya-uspihu-za-shcho-rada-zaareshtuvala-biznesmena-z-mandatom-636737.html"/>
      </related>
    </article>
  </body>
</html>