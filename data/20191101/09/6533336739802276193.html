<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/notti-quot-baffo-quot-mazzola-quot-prima-partite-facevo-217806.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-01T09:45:00+00:00"/>
    <meta property="og:title" content="Sandro mazzola,le notti prima delle partite,il ricordo di papa'valentino e il dualismo con rivera"/>
    <meta property="og:description" content="LE NOTTI DI &quot;BAFFO&quot; MAZZOLA: &quot;PRIMA DELLE PARTITE FACEVO FATICA A DORMIRE. VI RACCONTO PERCHE’&quot; – E POI I RIGORI A BACIGALUPO, L’ULTIMO RICORDO DI PAPA' VALENTINO, L'ARRIVO ALL'INTER, LA MAGLIA DEL TORINO SFIORATA A FINE CARRIERA E IL DUALISMO CON GIANNI RIVERA: &quot;FORSE IL CALCIO ITALIANO HA PERSO QUALCOSA NEL METTERCI L'UNO CONTRO L'ALTRO&quot;"/>
  </head>
  <body>
    <article>
      <h1>Sandro mazzola,le notti prima delle partite,il ricordo di papa'valentino e il dualismo con rivera</h1>
      <address>
        <time datetime="2019-11-01T09:45:00+00:00">01 Nov 2019, 09:45</time>
      </address>
      <p>
        <b>LE NOTTI DI "BAFFO" MAZZOLA: "PRIMA DELLE PARTITE FACEVO FATICA A DORMIRE. VI RACCONTO PERCHE’" – E POI I RIGORI A BACIGALUPO, L’ULTIMO RICORDO DI PAPA' VALENTINO, L'ARRIVO ALL'INTER, LA MAGLIA DEL TORINO SFIORATA A FINE CARRIERA E IL DUALISMO CON GIANNI RIVERA: "FORSE IL CALCIO ITALIANO HA PERSO QUALCOSA NEL METTERCI L'UNO CONTRO L'ALTRO"</b>
      </p>
      <hr/>
      <p>
        <b>Da <a href="http://www.raiplayradio.it/">I Lunatici Rai Radio2 https://www.raiplayradio.it/programmi/ilunatici/</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254231/462586.htm">
          <img src="https://cdn-static.dagospia.com/img/foto/05-2013/sandro-mazzola-239208.jpg"/>
        </a>
        <figcaption>SANDRO MAZZOLA</figcaption>
      </figure>
      <p>Sandro Mazzola è intervenuto ai microfoni di Rai Radio2 nel corso del format "I Lunatici", condotto da Roberto Arduini e Andrea Di Ciancio, in diretta dal lunedì al venerdì dalla mezzanotte e trenta alle sei del mattino.</p>
      <p>Mazzola ha parlato di quando giocava a calcio: "Con la notte quando giocavo avevo un rapporto difficile. La sera prima della partita facevo fatica a dormire, ci mettevano in camera in due, il mio compagno di stanza non riusciva mai a dormire. Parlavamo degli avversari, chiedevo informazioni sul mio marcatore. Avevo sempre una marcatura a uomo e un secondo pronto a venirmi a prendere se fossi riuscito a saltare il primo".</p>
      <figure>
        <a href="https://www.dagospia.com/mediagallery/Dago_fotogallery-254231/462585.htm">
          <img src="https://cdn-static.dagospia.com/img/foto/05-2013/sandro-mazzola-239207.jpg"/>
        </a>
        <figcaption>SANDRO MAZZOLA</figcaption>
      </figure>
      <p>Sul duello con Rivera: "Forse il calcio italiano ha perso qualcosa nel metterci l'uno contro l'altro. Quando andavamo in Nazionale a giocare all'estero tutti si meravigliavano, dicevano che ci volevano nella loro squadra, che poi ci avrebbero pensato loro a dare una maglia agli altri nove calciatori. Solo che a noi italiani piace un po' complicarci la vita da soli. Io e Rivera soffrivamo questa cosa. Ma non abbiamo mai litigato, a parte qualche derby. Siamo stati anche i primi a fare il sindacato dei calciatori, anche su quel campo avevamo le stesse idee. Quando la gente ci vedeva insieme si stupiva".</p>
      <figure>
        <a href="https://www.dagospia.com/mediagallery/Dago_fotogallery-254231/731719.htm">
          <img src="https://cdn-static.dagospia.com/img/foto/11-2015/ferruccio-e-sandro-mazzola-5-731719.jpg"/>
        </a>
        <figcaption>FERRUCCIO E SANDRO MAZZOLA 5</figcaption>
      </figure>
      <p>Sul papà, Valentino Mazzola: "La sua storia agli inizi è stata un po' un ostacolo. Io giocavo nei ragazzi, l'Inter mi aveva scartato, c'era solo un osservatore che credeva nelle mie caratteristiche. Alla fine i nerazzurri si accorsero che ero migliorato, ero molto magro, avevo poca forza, l'Inter ha deciso di prendermi pagando una certa cifra quando vide che stavo sviluppando. Il Torino? L'ho sfiorato a fine carriera. C'era la possibilità di andare a Torino a chiudere la carriera però non me la sono sentita. Non ero più quello di prima, poteva sembrare una cosa ingiusta quella di andare a vestire quella maglia. Io facevo la mascotte del Torino quando c'era mio papà. La maglia del Torino ce l'ho nel cuore. Guai a chi la tocca. L'ultimo ricordo di mio padre? Mi viene in mente il Filadelfia. Quando mi portava agli allenamenti, mi sedevo in panchina e a fine allenamento mi faceva entrare in campo e tirare i rigori al portiere Bacigalupo, che era anche il numero 1 della Nazionale. Lui mi faceva segnare e io facevo il giro del campo, come se ci fosse il pubblico".</p>
      <figure>
        <a href="https://www.dagospia.com/mediagallery/Dago_fotogallery-254231/1215627.htm">
          <img src="https://cdn-static.dagospia.com/img/foto/09-2019/gianni-rivera-1215627.png"/>
        </a>
        <figcaption>gianni rivera</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254231/1215626.htm">
          <img src="https://cdn-static.dagospia.com/img/foto/09-2019/gianni-rivera-1215626.png"/>
        </a>
        <figcaption>gianni rivera</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254231/731720.htm">
          <img src="https://cdn-static.dagospia.com/img/foto/11-2015/ferruccio-e-sandro-mazzola-4-731720.png"/>
        </a>
        <figcaption>FERRUCCIO E SANDRO MAZZOLA 4</figcaption>
      </figure>
      <hr/>
      <h3>FOTOGALLERY</h3>
      <figure>
        <a href="https://www.dagospia.com/mediagallery/Dago_fotogallery-254231/462585.htm">
          <img src="http://static.dagospia.com/img/foto/05-2013/sandro-mazzola-239207.jpg"/>
        </a>
      </figure>
    </article>
  </body>
</html>