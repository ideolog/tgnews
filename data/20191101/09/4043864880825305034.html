<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230712/"/>
    <meta property="og:site_name" content="Українська правда"/>
    <meta property="article:published_time" content="2019-11-01T09:27:12+00:00"/>
    <meta property="og:title" content="В Україну йде тепло, ще буде +20º"/>
    <meta property="og:description" content="Найближчої доби погоду в Україні почне визначати антициклон, який принесе тепло."/>
  </head>
  <body>
    <article>
      <h1>В Україну йде тепло, ще буде +20º</h1>
      <address>
        <time datetime="2019-11-01T09:27:12+00:00">01 Nov 2019, 09:27</time>
      </address>
      <p>Найближчої доби погоду в Україні почне визначати антициклон, який принесе тепло.</p>
      <p><b>Джерело:</b> Facebook-сторінка синоптика <a href="https://www.facebook.com/photo.php?fbid=2963039583726000&amp;set=a.554975974532385&amp;type=3&amp;theater">Наталки Діденко</a></p>
      <p><b>Пряма мова:</b> "Потужна Атлантика наступає, холодний антициклон відступає. Такою в Україні очікується найближча синоптична перспектива.<br/>Вже 2 листопада у більшості областей температура повітря підвищиться. На трохи, але все ж максимально вже буде +6+11 градусів".</p>
      <p><b>Деталі:</b> За даними синоптика, найхолоднішим поки що залишиться Схід України: +3+6 градусів. І найближча ніч ще буде морозяною -2-8 градусів.</p>
      <p>Водночас у неділю та на наступному тижні в Україні відчутно потеплішає, у вівторок-середу на Півдні та Заході ймовірно до +20 градусів.<br/><br/>Крім тепла 2-го листопада в Україні з’являться дощі, проте поки лише в західних областях, на решті території України буде сухо, хіба що почне збільшуватися хмарність.<br/><br/>Водночас на вихідних у більшості областей очікується сильний, до штормових поривів, південний вітер.<br/><br/><b>У Києві</b> субота також буде вітряною, хмарність почне збільшуватися, проте без істотних опадів, максимальна температура повітря досягне +5+8 градусів.<br/><br/>У неділю в столиці - сильний південний вітер, ймовірний дощ та потепління до +10+12 градусів.</p>
      <footer>Українська правда</footer>
      <related>
        <a href="https://www.pravda.com.ua/news/2019/11/1/7230672/"/>
        <a href="https://www.pravda.com.ua/news/2019/10/31/7230591/"/>
        <a href="https://www.pravda.com.ua/news/2019/10/30/7230458/"/>
      </related>
    </article>
  </body>
</html>