<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/katatethikan-sti-voyli-oi-tropopoiiseis-toy-poinikoy-kodika-kakoyrgima-ta-egklimata-tromokratias-dorodokias-kai-dorolipsias-deite-oles-tis-allages/"/>
    <meta property="og:site_name" content="europost.gr"/>
    <meta property="article:published_time" content="2019-11-01T09:15:10+00:00"/>
    <meta property="og:title" content="Κατατέθηκαν στη Βουλή οι τροποποιήσεις του Ποινικού Κώδικα- Κακούργημα τα εγκλήματα τρομοκρατίας, δωροδοκίας και δωροληψίας – Δείτε όλες τις αλλαγές"/>
    <meta property="og:description" content="Κατατέθηκε στη Βουλή το νομοσχέδιο με τις τροποποιήσεις του Ποινικού Κώδικα και του Κώδικα Ποινικής Δικονομίας. Οι 57 τροποποιήσεις που θα έρθουν σε συζήτηση στη Βουλή, είναι πλήρως εναρμονισμένες με τις προεκλογικές εξαγγελίες της κυβέρνησης. Με"/>
  </head>
  <body>
    <article>
      <h1>Κατατέθηκαν στη Βουλή οι τροποποιήσεις του Ποινικού Κώδικα- Κακούργημα τα εγκλήματα τρομοκρατίας, δωροδοκίας και δωροληψίας – Δείτε όλες τις αλλαγές</h1>
      <address>
        <time datetime="2019-11-01T09:15:10+00:00">01 Nov 2019, 09:15</time>
      </address>
      <p>Κατατέθηκε στη Βουλή το νομοσχέδιο με τις τροποποιήσεις του Ποινικού Κώδικα και του Κώδικα Ποινικής Δικονομίας.</p>
      <p>Οι 57 τροποποιήσεις που θα έρθουν σε συζήτηση στη Βουλή, είναι πλήρως εναρμονισμένες με τις προεκλογικές εξαγγελίες της κυβέρνησης. Με τις εν λόγω διατάξεις γίνονται όσα έχει εξαγγείλει η κυβέρνηση για να σταματήσει η δράση της αναρχικής ομάδας «Ρουβίκωνας», αλλά και γύρω από πρόσωπα που διαπράττουν αδικήματα εις βάρος συμβολαιογράφων σε πλειστηριασμούς, ενώ γίνεται πιο αυστηρό το νομικό πλαίσιο για επιθέσεις σε δημοσίους υπαλλήλους κατά την άσκηση των καθηκόντων τους, κάτι που έχει απασχολήσει τις αρχές αρκετά το περασμένο καλοκαίρι, με βιαιοπραγίες καταστηματαρχών κατά εφοριακών.</p>
      <p>Αλλαγές προβλέπει και σε εγκλήματα τρομοκρατίας, καθώς και για αδικήματα δωροδοκίας και δωροληψίας υπαλλήλων τα οποία μετατρέπονται σε κακούργημα.</p>
      <p>Ποινικός κώδικας: Μετά από 22 χρόνια αίτηση αποφυλάκισης για τους ισοβίτες<br/>Παράλληλα, το νομοσχέδιο προβλέπει για τους ισοβίτες πως θα έχουν δικαίωμα να αιτηθούν αποφυλάκιση, αφού συμπληρώσουν 22 χρόνια στη φυλακή και όχι 17 όπως προβλέπεται τώρα.</p>
      <p>Για απειλές μέσω διαδικτύου η προβλεπόμενη ποινή σύμφωνα με την νέα ρύθμιση, θα είναι έως τρία χρόνια, ενώ για κατασκευή, προμήθεια ή χρήση εκρηκτικών βομβών που θα φέρουν σε κίνδυνο σωματική ακεραιότητα, η ποινή θα είναι ίδια. Αντίθετα, έως και 10 χρόνια κινδυνεύουν να φάνε όσο κάνουν χρήση μολότοφ σε δημόσιους χώρους. Εκεί ωστόσο, δίνουν το περιθώριο στον δράστη να μην τιμωρηθεί, εφ’ όσον με την θέλησή του δώσει στις αρχές τις εκρηκτικές ύλες που κατέχει ή εμπόδισε άλλους να κάνουν χρήση αυτών.</p>
      <p>Σκληρές ποινές για τους οδηγούς που αφαιρούν ζωή, ενώ είναι υπό την επήρεια αλκοόλ, καθώς προβλέπεται μέχρι και ισόβια. Τέλος, για κλοπές ή ληστείες άνω των 120.000 ευρώ, το αδίκημα μετατρέπεται σε κακούργημα.</p>
      <h3>Σχετικά</h3>
    </article>
  </body>
</html>