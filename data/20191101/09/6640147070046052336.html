<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/thomas-astruc-vi-parlo-di-ladybug-una-supereroina-a-parigi/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-01T09:00:00+00:00"/>
    <meta property="og:title" content="Thomas Astruc: vi parlo di Ladybug, una supereroina a Parigi"/>
    <meta property="og:description" content="Abbiamo incontrato l'autore di Ladybug che ci ha parlato di quanto sia importante uno show con un messaggio positivo ed inclusivo."/>
  </head>
  <body>
    <article>
      <h1>Thomas Astruc: vi parlo di Ladybug, una supereroina a Parigi</h1>
      <address><time datetime="2019-11-01T09:00:00+00:00">01 Nov 2019, 09:00</time> by <a rel="author">Mabelle Sasso</a></address>
      <p><b>Thomas Astruc</b>, autore di Miracoulus – Le avventure di Ladybug e Chat Noir, è uno degli ospiti internazionali intervenuti dante <a href="https://www.tomshw.it/speciale/lucca-comics-games/"><b>Lucca Comics &amp; Games 2019</b></a>. Siamo stati all’incontro tenutosi nel Press Cafè. L’autore ha parlato di <b>Ladybug</b> e di quanto sia importante il suo messaggio positivo e di inclusione.</p>
      <figure>
        <img src="https://www.tomshw.it/images/images/2019/10/thomas-astruc-59671.jpg"/>
      </figure>
      <p><b>Miracoulus – Le avventure di Ladybug e Chat Noir</b> è una serie animata in computer grafica, che segue le avventure del duo di super eroi Ladybug e Chat Noir, impegnati nel difendere <b>Parigi</b> dagli attacchi dei cattivi inviati dal malvagio <b>Papillon</b>. Dietro alla maschera, però si celano Marinette e Adrien, una coppia di compagni di classe ignara dei rispettivi alter ego eroici.<br/>Nonostante la serie sia stata ideata per un pubblico molto giovane, Miracoulus è stata in grado di valicare lo scoglio rappresentato dalla fascia d’età, conquistando un pubblico trasversale grazie al suo <b>messaggio positivo</b>.</p>
      <p>Ladybug è senza ombra di dubbio una delle serie moderne più di successo al mondo, trasmessa in <b>più di 30 paesi</b>. Ci è voluto un po’ di tempo prima che Thomas Astruc si rendesse conto del fenomeno globale che era diventata la sua creazione: lavorando costantemente alla serie, la produzione non si era resa conto del successo riscosso. In un’industria assuefatta ad un numero ristretto di proprietà intellettuali, puntare su qualcosa di nuovo non è una qualcosa da <b>dare per scontato</b>.</p>
      <figure>
        <img src="https://www.tomshw.it/images/images/2019/10/thomas-astruc-59670.jpg"/>
      </figure>
      <p>Il successo della serie si deve principalmente alla protagonista: Marinette una ragazza di <b>buon cuore</b> pasticciona ma che sa essere molto coraggiosa. Astruc ha raccontato che l’idea di una <b>supereroina coccinella</b> è nata in maniera fortuita, durante la lavorazione della serie anima W.I.T.C.H, unendo la passione dell’autore per le storie di supereroi e la sua predilezione nell’utilizzare protagoniste femminili.<br/>Avere per protagonista una supereroina gli permetteva, di non ridursi a raccontare una semplice storia di azione, ma di aggiungere anche temi come le emozioni, i sentimenti e un tono leggero da commedia scolastica. Oltre a questo, Astruc sentiva la <b>necessità</b>, visto i tempi, di <b>sostenere le ragazze</b> a prendere il controllo delle loro vite e combattere per i loro diritti, dando loro un personaggio in cui potessero immedesimarsi.</p>
      <p>Un altro elemento importante di Miracoulus è il <b>senso di comunità</b> che si percepisce partecipando alle storie del cast di comprimari della serie. Le loro vicende sono connesse a quelle dei protagonisti, dando così vita a <b>messaggi positivi</b> in cui si possa trovare un <b>senso di appartenenza</b>. In questo senso i personaggi dello show rispecchiano una società quanto mai attuale, <b>multietnica e cosmopolita</b>, ma svincolata da stereotipi etnici, di genere e culturali.<br/>Non si può parlare di Miracoulus senza però fare riferimento a Parigi. La capitale francese infatti oltre ad essere lo sfondo delle avventure dei protagonisti, ha una tale presenza da poter essere considerata un ulteriore personaggio.</p>
      <blockquote>A <a href="https://www.amazon.it/dp/B07HVPST1G/ref=cm_sw_em_r_mt_dp_U_WLXUDb2SM61S5">questo link</a> di Amazon potete trovare i pelouches di Miracoulus.</blockquote>
    </article>
  </body>
</html>