<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1971446/suudi-arabistan-gelece%C4%9Fe-yat%C4%B1r%C4%B1m-giri%C5%9Fimi-ile-g-20-i%C3%A7in-umut-vaat-ediyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-01T09:00:00+00:00"/>
    <meta property="og:title" content="Suudi Arabistan, 'Geleceğe Yatırım Girişimi' ile G-20 için umut vaat ediyor"/>
    <meta property="og:description" content="Suudi Arabistan’ın başkenti Riyad’ın üç gün boyunca ev sahipliği yaptığı “Geleceğe Yatırım Girişimi (FII)” konferansı dün sona erdi. Yetkililer, bu yıl üçüncüsü düzenlenen konferansa bakıldığında Suudi Arabistan’ın önümüzdeki yıl Riyad’da düzenlenece"/>
  </head>
  <body>
    <article>
      <h1>Suudi Arabistan, 'Geleceğe Yatırım Girişimi' ile G-20 için umut vaat ediyor</h1>
      <address>
        <time datetime="2019-11-01T09:00:00+00:00">01 Nov 2019, 09:00</time>
      </address>
      <p>Suudi Arabistan’ın başkenti Riyad’ın üç gün boyunca ev sahipliği yaptığı “Geleceğe Yatırım Girişimi (FII)” konferansı dün sona erdi. Yetkililer, bu yıl üçüncüsü düzenlenen konferansa bakıldığında Suudi Arabistan’ın önümüzdeki yıl Riyad’da düzenlenecek G-20 Zirvesi’ni başarılı bir şekilde yürüteceğini ifade etti.<br/><br/>Suudi Arabistan Devlet Bakanı Dr. İbrahim bin Abdulaziz el- Assaf, ülkesinin 2020 yılında ev sahipliği yapacağı G-20 Zirvesi’ne etkin bir şekilde hazırlandığını belirterek, zirve için Veliaht Prens Muhammed bin Selman başkanlığında üst düzey toplantıların yapıldığını belirtti.<br/><br/>Suudi Arabistan ekonomisinin bölgenin en büyük ekonomisine sahip olduğunu belirten el-Assaf,  ülkesinin G-20’de özel bir rol oynayacağını belirterek, gelişmekte olan ülkelerle ortak sorunları olduğunu ve böylece taraflar arasında köprü görevi göreceğini ifade etti.<br/><br/>Öte yandan, Geleceğe Yatırım Girişimi’ne katılan Körfez ülkelerinin maliye bakanları, ekonominin büyümesini sağlamak için yapısal reformların harekete geçirilmesi çağrısında bulundu ve devlet kurumlarının dijital dönüşüme hız vermesi gerektiğinin altını çizdi.</p>
    </article>
  </body>
</html>