<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/heidi-klumun-geleneksel-cadilar-bayrami-partisi-ses-getirdi-haber-fotograf-2216224"/>
    <meta property="og:site_name" content="Posta"/>
    <meta property="article:published_time" content="2019-11-01T09:15:16+00:00"/>
    <meta property="og:title" content="Heidi Klum'un geleneksel Cadılar Bayramı partisi ses getirdi"/>
    <meta property="og:description" content="Dün gece tüm dünyada sayısız partiyle kutlanan Cadılar Bayramı New Yorkta bir başka kutlandı. New York kutlamalarına Heidi Klum damga vurdu..."/>
  </head>
  <body>
    <article>
      <h1>Heidi Klum'un geleneksel Cadılar Bayramı partisi ses getirdi</h1>
      <address>
        <time datetime="2019-11-01T09:15:16+00:00">01 Nov 2019, 09:15</time>
      </address>
      <h3>Dün gece tüm dünyada sayısız partiyle kutlanan <a href="https://www.posta.com.tr/haberler/cadilar-bayrami">Cadılar Bayramı</a> New York'ta bir başka kutlandı. New York kutlamalarına <a href="https://www.posta.com.tr/haberler/heidi-klum">Heidi Klum</a> damga vurdu...</h3>
      <figure>
        <img src="https://i.pstimaj.com/img/78/700x0/5dbbf57b66a97cd60ff27a6d"/>
      </figure>
      <p>Her konuda olduğu gibi Cadılar Bayramı'nda da gösteri dünyasının ünlüleri birinciliği kimseye kaptırmadı.</p>
      <p>Ellerindeki imkanları sonuna kadar kullanan ünlüler her yıl Cadılar Bayramı'nda türlü ilginçliklere imza atarak günün en çok konuşulan isimleri olmayı başarıyor.</p>
      <figure>
        <img src="https://i.pstimaj.com/img/78/700x0/5dbbf57d66a97cd54c9b8cf1"/>
      </figure>
      <p>46 yaşındaki 4 çocuk annesi model Heidi Klum, 20 yıldır kendi adıyla düzenlediği Cadılar Bayramı partileriyle adından söz ettiriyor.</p>
      <p>Dile kolay; 20 yıldır ABD'nin en ilginç ve en çok konuşulan partisini o düzenliyor.</p>
      <p>Bu konudaki ününü ve başarısını partilerde giydiği kostümlere borçlu.</p>
      <figure>
        <img src="https://i.pstimaj.com/img/78/700x0/5dbbf57b66a97cd54dfa0399"/>
      </figure>
      <p>Her zaman yılın en ilginç ve korkutucu kostümünü seçmeyi başaran yıldız bu yıl da hayranlarını hayal kırıklığına uğratmadı.</p>
      <p>Partisine Frankenstein gibi göründüğü bir uzaylı kostümüyle katılan Heidi Klum gerçekten de korkutucu olmayı başarmıştı.</p>
      <figure>
        <img src="https://i.pstimaj.com/img/78/700x0/5dbbf59566a97cd60ff27a79"/>
      </figure>
      <p>Gösteri dünyasından birçok ünlüyü de ağırlayan partide tüm gözleri üzerinde toplayan Heidi Klum bu çarpıcı kostüm için tam 10 saat makyaj masasında oturdu.</p>
      <p>Ancak bize kalırsa bu 10 saatin hakkını verdi ve bu yılın en başarılı Cadılar Bayramı kostümüne sahip oldu.</p>
      <p>Klum'un kocası Tom Kaulitz de en az onunki kadar ilginç bir kıyafetle partiye katıldı.</p>
      <p>Kaulitz kaza geçirmiş perişan bir astronot görünümündeydi.</p>
      <p>Belki de uzaylı karısı Heidi Klum onu ele geçirmiştir, kim bilir...</p>
    </article>
  </body>
</html>