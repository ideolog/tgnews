<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/01/test-corea-del-nord-lanciatore-razzi-multiplo/"/>
    <meta property="og:site_name" content="Il Post"/>
    <meta property="article:published_time" content="2019-11-01T09:29:55+00:00"/>
    <meta property="og:title" content="La Corea del Nord dice che l’ultimo test missilistico eseguito con un lanciatore di razzi multiplo è stato un successo"/>
    <meta property="og:description" content="L'agenzia statale di news nordcoreana, KCNA, ha detto venerdì che l'ultimo test missilistico effettuato dalla Corea del Nord sul lanciatore di razzi multiplo &quot;super-large&quot; è stato un successo. Test sullo stesso sistema d'arma erano già stati compiuti ad agosto e a settembre, alla presenza del dittatore nordcoreano"/>
  </head>
  <body>
    <article>
      <h1>La Corea del Nord dice che l’ultimo test missilistico eseguito con un lanciatore di razzi multiplo è stato un successo</h1>
      <address>
        <time datetime="2019-11-01T09:29:55+00:00">01 Nov 2019, 09:29</time>
      </address>
      <p>L’agenzia statale di news nordcoreana, <i>KCNA</i>, <a href="https://www.reuters.com/article/us-northkorea-missiles-launch/north-korea-says-it-conducted-successful-test-of-multiple-rocket-launchers-idUSKBN1XA2OC">ha detto</a> venerdì che l’ultimo test missilistico effettuato dalla Corea del Nord sul lanciatore di razzi multiplo “super-large” è stato un successo. Test sullo stesso sistema d’arma erano già stati compiuti ad agosto e a settembre, alla presenza del dittatore nordcoreano Kim Jong-un. Dopo l’annuncio del successo del test, il giornale nordcoreano Rodong Sinmun ha pubblicato una foto di un lanciatore di razzi multiplo circondato da fiamme e fumo.</p>
      <figure>
        <iframe data-src="https://twitter.com/OliverHotham/status/1190032926160891908?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il Giappone ha criticato l’ultimo test, sostenendo che fosse contrario a diverse risoluzioni ONU. Anche alcuni politici statunitensi hanno espresso preoccupazione per l’atteggiamento aggressivo di Kim Jong-un, il quale aveva stabilito la fine del 2019 come scadenza per eventuali nuovi colloqui con gli Stati Uniti sulla denuclearizzazione della penisola coreana.</p>
    </article>
  </body>
</html>