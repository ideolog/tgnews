<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/cea-mai-noua-functie-introdusa-de-aplicatia-whatsapp-18526111"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-01T09:17:06+00:00"/>
    <meta property="og:title" content="Cea mai nouă funcţie introdusă de aplicaţia WhatsApp"/>
    <meta property="og:description" content="WhatsApp, cea mai populară aplicaţie de mesagerie instantă din lume, a introdus autentificarea cu amprenta pe dispozitivele care rulează sistemul de operare Android, transmite publicaţia Digital Trends. "/>
  </head>
  <body>
    <article>
      <h1>Cea mai nouă funcţie introdusă de aplicaţia WhatsApp</h1>
      <address>
        <time datetime="2019-11-01T09:17:06+00:00">01 Nov 2019, 09:17</time>
      </address>
      <p>WhatsApp, cea mai populară aplicaţie de mesagerie instantă din lume, a introdus autentificarea cu amprenta pe dispozitivele care rulează sistemul de operare Android, transmite publicaţia Digital Trends. </p>
      <p>Această caracteristică a fost disponibilă pe modele iPhone din luna februarie a acestui an. Utilizatorii dispozitivelor marca Apple compatibile pot debloca aplicaţia şi prin intermediul funcţiei Face ID, de recunoaştere facială.</p>
      <p>B2: 640x160_adtext (2016) - thinkdigital_ro.zf.ro.HiTech.640x160_adtext</p>
      <p>Cei care vor activa noua funcţie vor trebui să se autentifice cu amprenta pentru a putea folosi aplicaţia. Potrivit WhatsApp, utilizatorii vor putea răspunde la apelurile telefonice chiar şi atunci când aplicaţia este blocată.</p>
      <p>Caracteristica va fi disponibilă treptat pentru toţi utilizatorii. Noua funcţie poate fi activată urmând calea: Settings/Account/ Privacy/Fingerprint lock sau, pentru cei care au meniul în română, Setări/Cont/Confidenţialitate/Deblocare cu amprenta.</p>
      <p>Aplicaţia WhatsApp a fost lansată în 2004 de antreprenorii Jan Koum şi Brian Acton. În 2014, Facebook a achiziţionat compania cu 19 miliarde de dolari.</p>
    </article>
  </body>
</html>