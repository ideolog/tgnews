<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/rada-sogodni-rozglyane-postanovu-schodo-parlamentskih-sluhan-pro-zemelnu-reformu-328094_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T09:56:00+00:00"/>
    <meta property="og:title" content="Рада сьогодні розгляне постанову щодо парламентських слухань про земельну реформу"/>
    <meta property="og:description" content="Також в парламенті проведуть годину запитань до уряду.  "/>
  </head>
  <body>
    <article>
      <h1>Рада сьогодні розгляне постанову щодо парламентських слухань про земельну реформу</h1>
      <h2>Також в парламенті проведуть годину запитань до уряду.  </h2>
      <address>
        <time datetime="2019-11-01T09:56:00+00:00">01 Nov 2019, 09:56</time>
      </address>
      <p>Верховна Рада України традиційно розпочне засідання в п'ятницю із Години запитань до уряду, а також планує ухвалити проект постанови про проведення парламентських слухань щодо проведення земельної реформи в Україні</p>
      <p>Також 1 листопада депутати розглянуть проект постанови про заслуховування звіту голови Антимонопольного комітету, після чого перейдуть до проекту закону про запобігання та протидію легалізації доходів, одержаних злочинним шляхом, фінансуванню тероризму та фінансуванню розповсюдження зброї масового знищення.</p>
      <p>Також депутати планують ухвалити в другому читанні внести зміни до закону "Про джерела фінансування дорожнього господарства України", вдосконалити діяльність Державної прикордонної служби України, ввести кримінальну відповідальність за фальсифікацію лікарських засобів та затвердити проект закону про розвиток та державну підтримку малого і середнього підприємництва в Україні.</p>
      <figure>
        <iframe src="https://www.youtube.com/embed/CMSzlXzzezY" width="640" height="360" data-service="Youtube" scrolling="no"/>
      </figure>
      <p>25 вересня <a href="https://dt.ua/ECONOMICS/kabmin-zatverdiv-pershiy-zakonoproekt-z-paketu-zemelnih-reform-324527_.html"><b>Кабінет міністрів затвердив законопроект про обіг земель сільгосппризначення</b></a>. Прем'єр-міністр Олексій Гончарук зазначив, що українська земля повинна купуватися українськими громадянами та українськими компаніями.</p>
      <p>Водночас майже <a href="https://dt.ua/ECONOMICS/mayzhe-70-ukrayinciv-proti-dozvolu-inozemcyam-kupuvati-zemlyu-socopituvannya-327865_.html"><b>70% украінців проти надання дозволу іноземцям купувати землю</b> </a>коли-небудь. </p>
      <p>Докладніше про необхідність реформування ринку землі читайте в статті Івана Мірошниченка <a href="https://dt.ua/macrolevel/zadzerkallya-ta-strahi-zemelnoyi-reformi-chas-dlya-rishen-308435_.html"><b>"Задзеркалля і страхи земельної реформи. Час для рішень</b></a>" у тижневику "Дзеркало тижня. Україна". </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>