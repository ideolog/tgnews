<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230717/"/>
    <meta property="og:site_name" content="Українська правда"/>
    <meta property="article:published_time" content="2019-11-01T09:57:08+00:00"/>
    <meta property="og:title" content="&quot;Доброго дня, файне місто Тернопіль!&quot;: Зеленський представив нового главу ОДА"/>
    <meta property="og:description" content="Президент Володимир Зеленський представив новопризначеного голову Тернопільської обласної державної адміністрації Ігоря Сопеля."/>
  </head>
  <body>
    <article>
      <h1>"Доброго дня, файне місто Тернопіль!": Зеленський представив нового главу ОДА</h1>
      <address>
        <time datetime="2019-11-01T09:57:08+00:00">01 Nov 2019, 09:57</time>
      </address>
      <p>Президент Володимир Зеленський представив новопризначеного голову Тернопільської обласної державної адміністрації Ігоря Сопеля.</p>
      <p><b>Джерело:</b><a href="https://www.facebook.com/president.gov.ua/videos/533667404098471/?__tn__=kCH-R&amp;eid=ARCIEZu_BbvXwgio_nb7j-hErk12OKzuMn5JMdgZCHyPIVEpwIPIJM8xu4Feekw-DPDDnxC47Tw4XDGl&amp;hc_ref=ARTcNN0UPftbYTMczb4XWQpl3jXXn_OdBHKSP3zbyve8QBcZx-RG5-uP_anTMZLNdPs&amp;__xts__[0]=68.ARCpp82uLThN9sVZUMekdzegHkEbBZD26FGkGSdcSnAJmL8v0MF2FDvXbs0VFPo_PmlXKXwR2rugkZFU2NcJzUk3p1yf4lq0CyPW5APY_l6MzvMwwnulId_I-7Tm0SfhQFeY7w_3P-CaXcSk919KhsZ2-4xlk_rx5yNthyqWpcsUykzQJTAHv9TlNJqrRHstEsk0n4VI056enpkpHkaDLJSoDiwgJ45fIGuIOKoWQk8Boiou4b9_MfUqv1yFBcihOzKE79buN_acc2ALrJKxF0I_tUjbo0bA0Q8wTjsUWqTkeNy8FCVhCSOGtdzNgnfoI6aLNtZkhHYtZrz_19qjARxuFRW5W748sZxNi4oGqR8jR8z4MJ6hc1G0aA"> трансляція</a> наради в рамках робочого візиту глави держави</p>
      <p><b>Пряма мова Зеленського:</b> "Доброго дня, файне місто Тернопіль! Сьогодні ми у серйозному складі хочемо проговорити які є проблеми, хочемо вислухати, хочемо допомогти. Але на початку нашої зустрічі дозвольте представити нового голову Тернопільської державної обладміністрації Сопеля Ігоря Михайловича".</p>
      <figure>
        <img src="https://img.pravda.com/images/doc/1/9/1904892-qip-shot---screen-378.png"/>
        <figcaption>
          <cite>facebook сопеля</cite>
        </figcaption>
      </figure>
      <p><b>Пряма мова Сопеля</b>: "Хочу запевнити: я відкритий для усіх порядних людей, які готові працювати чесно і прозоро. Які готові інвестувати в економіку, інфраструктуру та соціальну сферу області".  </p>
      <figure>
        <img src="https://img.pravda.com/images/doc/8/6/8660563-qip-shot---screen-379.png"/>
      </figure>
      <p><b>Деталі:</b><a href="https://www.president.gov.ua/documents/7922019-30149?fbclid=IwAR0ID-Atei2teP-6nWT2-4SDRhg_bOhc9h8ho0rUFKCjvZmu8f7jlw0Kgjc"> Указ</a> про призначення Сопеля від 31 жовтня опублікований на сайті президента у п’ятницю. Іншим указом Івана<a href="https://www.president.gov.ua/documents/7912019-30145?fbclid=IwAR1-fz7sbduJIKDuUNfmaFjmGbyja8dQJaBc9t89Sv0RPl_KPYJDDJJmfd0"> Крисака увільнено</a> від тимчасового виконання обов’язків голови Тернопільської обласної державної адміністрації.  </p>
      <p>45-річний підприємець Ігор Сопель балотувався до Верховної Ради на позачергових парламентських виборах 21 липня по 166 виборчому окрузі <a href="https://166.sluganarodu.ua/">від партії "Слуга народу"</a>, але <a href="https://www.cvk.gov.ua/pls/vnd2019/wp040pt001f01=919pf7331=166.html">поступився</a> самовисуванцю Миколі Люшняку.</p>
      <p>У<a href="https://public.nazk.gov.ua/declaration/ecdde0ce-bb70-4d27-88a4-2752f10ab363"> декларації</a> кандидата на посаду Сопель вказав магазин у місті Хоростків Гусятинського району Тернопільщини, квартиру на 68.2 квадрата та МАФ там же, автомобіль Toyota Camry 2014 року випуску.</p>
      <p>За 2018 рік Сопель задекларував 44 676 гривень заробітної плати, 965 000 тисяч доходу від підприємницької діяльності та готівкові кошти: 3,5 млн гривень, 7000 доларів та 6500 євро.</p>
      <p>Згідно з документом, новий очільник Тернопільської ОДА є головою хоростківської федерації футболу.</p>
      <footer>Валентина Романенко, УП</footer>
    </article>
  </body>
</html>