<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/bgfootballother/opiten-igrach-go-otnese-zaradi-zagubata-na-botev-(vr)-ot-beroe-1390645.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-01T09:29:00+00:00"/>
    <meta property="og:title" content="Опитен играч го отнесе заради загубата на Ботев (Вр) от Берое"/>
    <meta property="og:description" content="Ботев (Враца) се раздели с опитния бранител Апостол Попов след тежката загуба с 0:4 от Берое, съобщава Тема Спорт В клуба са останали разочаровани от слабата игра на ветерана и е взето решение неговият договор да бъде разтрогнат"/>
  </head>
  <body>
    <article>
      <h1>Опитен играч го отнесе заради загубата на Ботев (Вр) от Берое</h1>
      <address><time datetime="2019-11-01T09:29:00+00:00">01 Nov 2019, 09:29</time> by <a rel="author">Sportlive.bg</a></address>
      <p><b><a href="https://www.sportlive.bg/tags/13003">Ботев (Враца)</a></b> се раздели с опитния бранител Апостол Попов след тежката загуба с 0:4 от Берое, съобщава "Тема Спорт". В клуба са останали разочаровани от слабата игра на ветерана и е взето решение неговият договор да бъде разтрогнат.</p>
      <p>36-годишният Попов сбърка грубо при първото попадение в 4-ата минута. Той върна слабо топката към вратаря, което позволи на Конте да отнеме и да открие резултата. Попов си тръгва след 8 участия в efbet Лига с фланелката на Ботев.</p>
      <p>Вчера кметът на Враца Калин Каменов, който на практика е и ръководител на клуба, се срещна с футболистите и треньора Сашо Ангелов. На сбирката бяха обсъдени двете поредни загуби с 0:3 от Царско село и 0:4 от Берое. Каменов постави ултиматум пред отбора да спечели предстоящия двубой с Витоша. В противен случай на играчите ще бъдат наложени сериозни глоби. <b><i><a href="https://www.sportlive.bg/bgfootball/bgfootballother/Zlatinski-Preminah-v-Botev-(Vraca)-zaradi-Bozhinov-772267.html">А защо друг ветеран в клуба - Христо Златински, подписа с врачани вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/bgfootballother/Vazhnata-sreshta-v-Botev-(Vr)-shte-byde-dnes-eto-kakvo-shte-se-reshi-na-neq-1390286.html"/>
        <a href="https://www.sportlive.bg/bgfootball/beroe/Beroe-razgromi-Botev-(Vraca)-v-debyuta-na-Hero-1389671.html"/>
        <a href="https://www.sportlive.bg/bgfootball/bgfootballother/carsko-selo-razgromi-Botev-(Vraca)-1387102.html"/>
        <a href="https://www.sportlive.bg/bgfootball/bgfootballother/Botev-(Vraca)-nokautira-10-ot-Botev-(Pd)-za-osem-minuti-1382060.html"/>
        <a href="https://www.sportlive.bg/bgfootball/bgfootballother/Dvata-nedostatyka-koito-dyrpat-Botev-(Vraca)-nazad-tozi-sezon-780656.html"/>
      </related>
    </article>
  </body>
</html>