<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739493"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T09:00:00+00:00"/>
    <meta property="og:title" content="ยิปซัมตราช้าง ส่งมอบความสุข ณ ราชบุรี"/>
    <meta property="og:description" content="ยิปซัมตราช้าง รวมพลพนักงานจิตอาสา เดินหน้าส่งมอบความสุขเพื่อน้องปีที่สอง ณ ราชบุรี"/>
  </head>
  <body>
    <article>
      <h1>ยิปซัมตราช้าง ส่งมอบความสุข ณ ราชบุรี</h1>
      <address>
        <time datetime="2019-11-01T09:00:00+00:00">01 Nov 2019, 09:00</time>
      </address>
      <p>
        <b>ยิปซัมตราช้าง รวมพลพนักงานจิตอาสา เดินหน้าส่งมอบความสุขเพื่อน้องปีที่สอง ณ ราชบุรี</b>
      </p>
      <p><b>นายจรุง  กาญจนภูมิ ผู้จัดการทั่วไปประจำประเทศไทย บริษัท สยามอุตสาหกรรม ยิปซัม (สระบุรี) จำกัด หรือ ยิปซัมตราช้าง</b> กล่าวว่า “บริษัทฯ มีความยินดีและภูมิใจเป็นอย่างยิ่งที่ได้มีส่วนร่วมในโครงการนี้เป็นครั้งที่ 2 โดยในปีนี้ทางยิปซัมตราช้างและโรงไฟฟ้าราชบุรี ได้รับความร่วมมือจากพันธมิตรคนสำคัญอย่างสีเบเยอร์ที่มาร่วมกันปรับปรุงห้องดนตรีสากลที่ผ่านการใช้งานมาเป็นเวลานานหลายสิบปีให้ได้คุณภาพและมาตรฐาน และร่วมกันปรับปรุงทัศนียภาพผ่านการทาสีรั้วโรงเรียนใหม่ นับเป็นกิจกรรมที่สอดคล้องกับพันธกิจของทั้ง 3 องค์กรที่มุ่งสร้างเสริมความเป็นอยู่ที่ดีให้กับสังคมอย่างต่อเนื่อง</p>
      <figure>
        <img src="https://www.dailynews.co.th/admin/upload/20191101/news_KgdQzHKOXk162635_533.jpg?v=20191104117?v=5541"/>
      </figure>
      <p>“โครงการนี้เป็นการสานต่อพลังแห่งความร่วมมือระหว่าง 3 พันธมิตร ที่ยึดหลักแนวความคิด “ร่วมให้เพื่อชุมชน” โดยเริ่มต้นสนับสนุนและช่วยเหลือเด็กและเยาวชน ซึ่งเป็นฐานรากของการพัฒนาอย่างยั่งยืนให้ได้รับโอกาสและความรู้ที่สามารถนำไปประกอบวิชาชีพได้อีกด้วย นอกจากนี้ พนักงานจะได้มีโอกาสเรียนรู้การเป็นผู้มีจิตสาธารณะและได้รับฟังความคิดเห็นของชุมชน เพื่อนำมาใช้เป็นแนวทางปรับปรุงการดำเนินงานให้เกิดสัมพันธภาพที่ดีระหว่างชุมชนและองค์กร เป็นไปตามปณิธานของบริษัทฯ ที่ต้องการจุดประกายให้เกิดการเปลี่ยนแปลงที่ดีขึ้นกับชุมชนและสังคมในวงกว้างต่อไป” นายจรุง กล่าว<br/> </p>
      <figure>
        <img src="https://www.dailynews.co.th/admin/upload/20191101/news_ynWjEmPvKp162636_533.jpg?v=20191104117?v=3659"/>
      </figure>
      <p><b>นายพยัต ชินวิไล รองกรรมการผู้จัดการ บริษัท ผลิตไฟฟ้าราชบุรี จำกัด </b>กล่าวว่า “โครงการติดตั้งฝ้า ผนังยิปซัม และทาสีให้กับอาคารสถานที่สาธารณะประโยชน์ เพื่อชุมชนจังหวัดราชบุรี” นับเป็นอีกหนึ่งโครงการที่ผ่านการสำรวจและสอบถามในเชิงลึกกับชุมชนจนเข้าถึงความต้องการที่แท้จริงเกิดเป็นโครงการปรับปรุงห้องซ้อมดนตรีและร่วมทาสีรั้วโรงเรียน เพื่อสร้างสรรค์สิ่งที่ดีให้กับชุมชน โดยมุ่งหวังว่ากิจกรรมซีเอสอาร์ในครั้งนี้นอกจากจะเป็นการสร้างห้องซ้อมดนตรีจากผลิตภัณฑ์นวัตกรรมคุณภาพแล้ว ยังสามารถกล่อมเกลาจิตใจ ส่งเสริมให้เยาวชน ได้มีโอกาสใช้เวลาว่างไปในทางที่เกิดประโยชน์และสร้างสรรค์ได้อีกด้วย”<br/> </p>
      <figure>
        <img src="https://www.dailynews.co.th/admin/upload/20191101/news_vCihngHiyI162639_533.jpg?v=20191104117?v=5379"/>
      </figure>
      <p>สำหรับบรรยากาศในการทำกิจกรรม ณ โรงเรียนท่ามะขามวิทยา อำเภอโพธาราม จังหวัดราชบุรี เป็นไปอย่างสนุกสนาน โดยเหล่าผู้บริหารและพนักงานจิตอาสาจากยิปซัมตราช้าง โรงไฟฟ้าราชบุรี และสีเบเยอร์ ได้มีโอกาสเยี่ยมชมห้องดนตรีประจำโรงเรียนที่ผ่านการปรับปรุงใหม่โดยใช้ผลิตภัณฑ์แผ่นยิปซัมลดเสียงสะท้อนตราช้าง(เอคโค่บล็อค) แผ่นฝ้าอะคูสติกยูเอสจีบอรอล (ลายแคทเทอร์พิลลาร์ ไคลมาพลัส กลูออน) และชิ้นงานฉลุลายสำเร็จรูปเดคคอร์บอร์ด ตราช้าง ติดตั้งโดยช่างผู้ชำนาญการที่ผ่านการอบรมอย่างถูกต้อง เพื่อให้ตอบโจทย์การใช้งานเฉพาะสำหรับห้องซ้อมดนตรี ที่เน้นเรื่องการควบคุมคุณภาพเสียงให้พร้อมใช้งานได้อย่างเต็มประสิทธิภาพ<br/> </p>
      <figure>
        <img src="https://www.dailynews.co.th/admin/upload/20191101/news_nLvbmqwbKZ162638_533.jpg?v=20191104117?v=5914"/>
      </figure>
      <p>               <br/>ผู้ที่สนใจสามารถติดตามความเคลื่อนไหว “โครงการติดตั้งฝ้า ผนังยิปซัม และทาสีให้กับอาคารสถานที่สาธารณะประโยชน์ เพื่อชุมชนจังหวัดราชบุรี” ได้ที่ เว็บไซต์ www.siamgypsum.com / เฟซบุ๊ก GypsumTraChangTH /  และ เฟซบุ๊ก บ้านเรา by โรงไฟฟ้าราชบุรี  </p>
      <figure>
        <img src="https://www.dailynews.co.th/admin/upload/20191101/news_LwlBRedaQM162639_533.jpg?v=20191104117?v=2143"/>
      </figure>
    </article>
  </body>
</html>