<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/ilkhan-kyuchuk-s-pozdrav-za-21-g-mladezhko-dps-405544.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-01T09:57:59+00:00"/>
    <meta property="og:title" content="Илхан Кючук с поздрав за 21 г. Младежко ДПС"/>
    <meta property="og:description" content="Кючук благодари на лидерите на ДПС - Мустафа Карадайъ, д-р Ахмед Доган и др."/>
  </head>
  <body>
    <article>
      <h1>Илхан Кючук с поздрав за 21 г. Младежко ДПС</h1>
      <address><time datetime="2019-11-01T09:57:59+00:00">01 Nov 2019, 09:57</time> by <a rel="author">Редактори</a></address>
      <p>Скъпи приятели,</p>
      <p>Уважаеми членове на Младежко ДПС,</p>
      <p>За мен е огромна радост за поредна година на този светъл ден да се обърна към вас като председател на нашата организация!</p>
      <p>В деня, в който празнуваме 21 години от създаването на Младежко ДПС, си позволявам да кажа няколко неща:</p>
      <p>- на всеки един от вас, който е посветил дори и малка част от своето време на Младежко ДПС - нашата организация е кауза, а вие сте нейният носител. Не се отказвайте, заслужава си да бъдем заедно! България има нужда от енергични, упорити и образовани хора, които имат желание да останат тук и работят за така желаната промяна. Ние, членовете на най-голямата младежка политическа организация в Европа, доказахме, че сме такива!</p>
      <p>- на хората, които ни критикуват - разбира се, грешим. Но сме екип. В името на каузата "България" ще се изправим заедно пред препятствията, които ни разединяват.</p>
      <p>- на почетния председател на ДПС д-р Ахмед Доган и председателя на ДПС</p>
      <p>- Мустафа Карадайъ - благодарим за доверието и безценните уроци!</p>
      <p>Приятели,</p>
      <p>Има смисъл да работим за България. Нека бъдем пример. Пример за това, че не е задължително един млад и енергичен човек да е кариерист, щом има желание за промяна и работи. Да продължим да показваме, че като млади хора сме непримирими пред  несправедливостите, но и достатъчно подготвени, за да посрещнем предизвикателствата.</p>
      <p>Честит 21-ви рожден ден, Младежко ДПС!</p>
      <p>Искрено Ваш,</p>
      <p>Илхан Кючюк, председател на Младежко ДПС</p>
    </article>
  </body>
</html>