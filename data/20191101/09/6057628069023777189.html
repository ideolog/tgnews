<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191101-muna-iya-kaurace-wa-wasan-carabao-klopp"/>
    <meta property="og:site_name" content="RFI"/>
    <meta property="article:published_time" content="2019-11-01T09:40:01+00:00"/>
    <meta property="og:title" content="Muna iya kaurace wa wasan Carabao -Klopp"/>
    <meta property="og:description" content="Mai horar da ‘yan wasan Liverpool, Jurgen Klopp ya ce kungiyar na iya kaurace wa wasan daf – da – na – kusa – da karshe a gasar kofin Carabao har sai an sanya wasan a lokacin da ya dace."/>
  </head>
  <body>
    <article>
      <h1>Muna iya kaurace wa wasan Carabao -Klopp</h1>
      <address><time datetime="2019-11-01T09:40:01+00:00">01 Nov 2019, 09:40</time> by <a rel="author">Michael Kuduson</a></address>
      <p>
        <b>Mai horar da ‘yan wasan Liverpool, Jurgen Klopp ya ce kungiyar na iya kaurace wa wasan daf – da – na – kusa – da karshe a gasar kofin Carabao har sai an sanya wasan a lokacin da ya dace.</b>
      </p>
      <p>Liverpool ta samu zuwa wannan mataki na quarter finals ne bayan sau biyu ta taso daga baya ta farke kwallayen da Arsenal ta saka a ragarta lamarin da ya sa wasa ya kare canjaras 5-5 bayan mintuna 90, sannan ta doke Arsenal din a bugun fenariti.</p>
      <p>Hukumar kula da gasar League ta kasar Ingila dai na shirin sanya wasannin daf – da – na - kusa – da – karshe a ranar 16 ga watan Disamba, kuma a ranar 18 ga watan Disamba ce Liverpool za ta fafata a wasan kusa da karshe na gasar kofin kungiyoyin duniya.</p>
    </article>
  </body>
</html>