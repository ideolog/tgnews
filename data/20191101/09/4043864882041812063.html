<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/1/7230710/"/>
    <meta property="og:site_name" content="Українська правда"/>
    <meta property="article:published_time" content="2019-11-01T09:21:11+00:00"/>
    <meta property="og:title" content="Посольства Ізраїлю відновили роботу по всьому світу після страйку"/>
    <meta property="og:description" content="Співробітники дипломатичних установ Ізраїлю відновили роботу по всьому світу після страйку."/>
  </head>
  <body>
    <article>
      <h1>Посольства Ізраїлю відновили роботу по всьому світу після страйку</h1>
      <address>
        <time datetime="2019-11-01T09:21:11+00:00">01 Nov 2019, 09:21</time>
      </address>
      <p>Співробітники дипломатичних установ Ізраїлю відновили роботу по всьому світу після страйку.</p>
      <p>Як повідомляє <a href="https://www.eurointegration.com.ua/news/2019/11/1/7102517/">"Європейська правда"</a>, про це йдеться у <a href="https://www.facebook.com/pg/IsraelinUkraine/posts/?ref=page_internal">заяві</a> посольства Ізраїлю в Україні.</p>
      <p>"Наша боротьба ще не закінчилась, вона лише тимчасово призупинена за рішенням суду. В п’ятницю, 1 листопада, ми відновимо роботу Посольства на постійній основі", - йдеться у повідомленні на Facebook.</p>
      <p>Подібні повідомлення розміщенні в акаунтах соцмережах й інших ізраїльських посольств. Зазначимо, що на сайті МЗС Ізраїлю немає повідомлення про відновлення роботи дипустанов.</p>
      <p>Посольства і консульства Ізраїлю по всьому світу <b><a href="https://www.eurointegration.com.ua/news/2019/10/30/7102434/">припинили роботу 30 жовтня</a></b> на тлі затяжного конфлікту дипломатів та військових аташе з Міністерством фінансів країни.</p>
      <p>Дипломати і військові аташе оголосили страйк через тривалу суперечку з Мінфіном стосовно виплат ізраїльським представникам країни за кордоном, які призначені для покриття широкого спектра витрат: від проведення заходів у резиденції посла до транспортних витрат.</p>
      <p>Ізраїльські дипломати давно скаржилися на низькі зарплати та погані умови праці. Раз на кілька років вони застосовують трудові санкції, після яких зазвичай йде загальний страйк.</p>
      <related>
        <a href="https://www.pravda.com.ua/news/2019/11/1/7230667/"/>
        <a href="https://www.pravda.com.ua/news/2019/10/30/7230463/"/>
        <a href="https://www.pravda.com.ua/news/2019/10/17/7229286/"/>
      </related>
    </article>
  </body>
</html>