<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/100Sport/vintersport/langrenn/Garanterer-nok-sno-pa-Beitostolen-Sesongapningen-sikret-for-Johaug-282112b.html"/>
    <meta property="og:site_name" content="adressa.no"/>
    <meta property="article:published_time" content="2019-11-01T09:12:55+00:00"/>
    <meta property="og:title" content="Garanterer nok snø på Beitostølen: Sesongåpningen sikret for Johaug"/>
    <meta property="og:description" content="Sesongåpingen i kombinert og langrenn på Beitostølen er sikret. Fredag legger arrangørene sist hånd på en fem kilometer skisløyfe."/>
  </head>
  <body>
    <article>
      <h1>Garanterer nok snø på Beitostølen: Sesongåpningen sikret for Johaug</h1>
      <address>
        <time datetime="2019-11-01T09:12:55+00:00">01 Nov 2019, 09:12</time>
      </address>
      <p>Sesongåpingen i kombinert og langrenn på Beitostølen er sikret. Fredag legger arrangørene sist hånd på en fem kilometer skisløyfe.</p>
      <aside><a href="https://www.adressa.no/100Sport/vintersport/langrenn/javascript:void(0);">Del denne artikkelen på Facebook</a> <a href="https://www.adressa.no/100Sport/vintersport/langrenn/javascript:void(0);">Del denne artikkelen på Twitter</a> <a href="https://www.adressa.no/100Sport/vintersport/langrenn/javascript:void(0);">Del denne artikkelen på e-post</a></aside>
      <p>På Beitostølen har forrige sesongs snø som tidligere blitt lagret gjennom sommeren.</p>
      <p>Tidligere denne uken startet arbeidet med å fordele denne ut i løypene som skal brukes når Therese Johaug og resten av langrennseliten skal sesongåpne 22.- til 24. november.</p>
      <p>– Vi er glade for å se at snøprosjektet på Beitostølen fungerer skikkelig, sier Norges Skiforbunds arrangementssjef Terje Lund.</p>
      <p>
        <b>Tidligere har utfordrende vær skapt problemer for arrangørene på Beitostølen. Nå ser alt ut til å være på stell.</b>
      </p>
      <p>– Det gir oss ro rundt forberedelse å vite at det er kontroll på snøen så tidlig, og værprognosene kommende periode ser også lovende ut, sier arrangementssjef Lund.</p>
      <p>Totalprosjektet har en ramme på 1,2 millioner kroner og er et spleiselag mellom arrangøren, turistnæringen og kommunen.</p>
      <p>Også på Natrudstilen på Sjusjøen og i Trysil er det åpnet skiløyper.</p>
    </article>
  </body>
</html>