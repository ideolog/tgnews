<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/oikonomia/epixeiriseis/story/195867/meat-free-tesseris-vegan-mythoi-poy-den-prepei-na-pisteyoyme"/>
    <meta property="og:site_name" content="CNN.gr"/>
    <meta property="article:published_time" content="2019-11-01T09:34:04+00:00"/>
    <meta property="og:title" content="Meat Free: Τέσσερις vegan «μύθοι» που δεν πρέπει να πιστεύουμε"/>
    <meta property="og:description" content="Η vegan διατροφή είναι πλέον γνωστή σε όλους, όμως παρά τη διείσδυσή της σε μεγάλο μέρος του πληθυσμού, εξακολουθεί να διέπεται από «μύθους». Το γεγονός πως..."/>
  </head>
  <body>
    <article>
      <h1>Meat Free: Τέσσερις vegan «μύθοι» που δεν πρέπει να πιστεύουμε</h1>
      <h2>Η vegan διατροφή είναι πλέον γνωστή σε όλους, όμως παρά τη διείσδυσή της σε μεγάλο μέρος του πληθυσμού, εξακολουθεί να διέπεται από «μύθους». Το γεγονός πως μέχρι την ευρεία διάδοσή της ήταν σχεδόν «ανήκουστο» το να ακολουθεί κάποιος διατροφή χωρίς κρέας ή άλλα ζωικά προϊόντα συνέβαλλε στη διάδοση των μύθων αυτών, ενώ ειδικά στην Ελλάδα, που οι παλιότερες γενιές, κυριευμένες από αυτό που ονομάζουμε «κατοχικό σύνδρομο», θεωρούσαν το κρέας ως ένδειξη υγείας, η vegan διατροφή ακόμα πασχίζει να απαλλαγεί από τους μύθους αυτούς.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 11:34 , 01 November 2019</p>
      <p>Όσοι ακολουθούν μια vegan διατροφή, ειδικά οι «πρωτοπόροι», συνάντησαν πολλές δυσκολίες και πολλά εμπόδια στην εφαρμογή της. Πλέον η κατάσταση είναι πολύ πιο ομαλή για όλους, όμως επιβάλλεται η κατάρριψη και των τελευταίων μύθων, ώστε να αποκτήσει και η vegan διατροφή σωστή θέση στο ανθρώπινο διαιτολόγιο. Ας εστιάσουμε στους τέσσερις συχνότερους μύθους που περιβάλλουν τους vegan, ώστε να εξετάσουμε τι πραγματικά ισχύει:</p>
      <p>
        <b>«Η vegan</b>
        <b> διατροφή σημαίνει έλλειψη πρωτεΐνης και ασβεστίου»</b>
      </p>
      <p>Ο μύθος «χτίστηκε» γύρω από το γεγονός πως πηγή πρωτεΐνης είναι το κρέας και πηγή ασβεστίου τα γαλακτοκομικά προϊόντα. Δεν είναι όμως αποκλειστικές τους πηγές. Αντίθετα, πρωτεΐνη περιέχουν σε υψηλά ποσοστά πάρα πολλά λαχανικά, όπως επίσης και ασβέστιο. Για παράδειγμα, το νέο Meat Free burger των <a href="https://www.goodysdelivery.gr/">Goody’s Burger House</a>, αν και δεν εμπεριέχει καμία ζωικής προέλευσης ουσία, έχει υψηλή περιεκτικότητα σε πρωτεΐνη (19gr φυτικής πρωτεΐνης/τεμάχιο). Αντίστοιχα, το λάχανο ποικιλίας Κάλε, περιέχει πολύ περισσότερο ασβέστιο και από το γάλα!</p>
      <figure>
        <img src="https://cdn.cnngreece.gr/images/news/2019/11/01/goodys2.jpg"/>
      </figure>
      <p>
        <b>«Όσοι ακολουθούν vegan</b>
        <b> διατροφή δεν χορταίνουν ποτέ»</b>
      </p>
      <p>Ο μύθος αυτός είναι κατάλοιπο του παρελθόντος και των «συμβουλών» που μοιάζουν με εκείνες που έδιναν οι γιαγιάδες στα εγγόνια τους. «Η σαλάτα δεν χορταίνει», «αν δεν περιέχει κρέας το γεύμα σου, σε λίγη ώρα θα πεινάσεις πάλι» και διάφορες ανάλογου τύπου προτροπές, που φυσικά και δεν έχουν καμία επιστημονική βάση. Αντίθετα, ένα απλό παράδειγμα λέει πως η vegan διατροφή είναι πλούσια σε φρούτα και λαχανικά, άρα και φυτικές ίνες που προκαλούν το αίσθημα του κορεσμού ευκολότερα από άλλα τρόφιμα.</p>
      <p>
        <b>«Η vegan</b>
        <b> διατροφή επιβαρύνει το περιβάλλον»</b>
      </p>
      <p>Αυτός ειδικά ο μύθος είναι παντελώς ανυπόστατος. Οι τελευταίες επιστημονικές <a href="https://science.sciencemag.org/content/360/6392/987">έρευνες</a> δείχνουν ότι η διατροφή vegan συμβάλλει ουσιαστικά στην προστασία του περιβάλλοντος, ενώ υπάρχουν και ακραίες φωνές που συστήνουν η διατροφή αυτή να υιοθετηθεί πλήρως και αποκλειστικά για να σωθεί ο πλανήτης!</p>
      <figure>
        <img src="https://cdn.cnngreece.gr/images/news/2019/11/01/goodys3.jpg"/>
      </figure>
      <p>
        <b>«Το vegan φαγητό είναι άνοστο και προσφέρει λιγότερη απόλαυση»</b>
      </p>
      <p>Το ότι κάποιος δεν τρώει κρέας ή τυρί, δεν σημαίνει ότι δεν απολαμβάνει εξίσου νόστιμα φαγητά. Ο μύθος είναι συνδεδεμένος με την αντίληψη ότι vegan διατροφή σημαίνει να θρέφεται κανείς μόνο με ωμά φρούτα και λαχανικά, όμως τα πράγματα δεν είναι καθόλου έτσι. Το νέο Meat Free burger των <a href="https://www.goodysdelivery.gr/">Goody’s Burger House</a> είναι μια χαρακτηριστική περίπτωση απολαυστικότατου πιάτου vegan, που καταναλώνεται τόσο από όσους ακολουθούν πιστά αυτή τη διατροφή όσο και από όλους τους υπόλοιπους, ακριβώς επειδή είναι νοστιμότατο και δεν υπολείπεται σε γεύση των άλλων burgers της αλυσίδας.</p>
      <figure>
        <iframe src="https://www.youtube.com/embed/1JjFLfApqk4" width="560" height="315" data-service="Youtube" scrolling="no"/>
      </figure>
      <p>Tο <a href="https://www.goodysdelivery.gr/">Garden Gourmet Incredible Burger</a> έχει ως βασικό συστατικό του ένα πολύ ξεχωριστό «μπιφτέκι» που μπορεί να μοιάζει με μοσχαρίσιο εμφανισιακά, είναι όμως παρασκευασμένο από φυτικά συστατικά και επομένως είναι 100% vegan. Έχει σχεδόν 50% λιγότερα λιπαρά από ένα αντίστοιχο burger από κρέας, είναι κατηγορίας classic και συνδυάζεται με πίκλες, vegan mayo sauce, μαρούλι, μουστάρδα και κέτσαπ. Αξίζει επίσης να σημειωθεί πως για το νέο non-meat burger, η εταιρεία χρησιμοποιεί 60% λιγότερη ενέργεια, 80% λιγότερες εκπομπές αερίων και 90% λιγότερους φυσικούς πόρους, γεγονός που συμβάλει γενικότερα στην ευημερία του πλανήτη.</p>
      <p>Καταρρίπτοντας τους μύθους που περιβάλλουν κάθε έκφανση της ζωής και της καθημερινότητάς μας μπορούμε ελεύθερα και βάσει της προσωπικής μας γνώμης να επιλέξουμε στάση ζωής -ή ένα vegan πιάτο, που απλώς μας αρέσει πολύ!</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/oikonomia/epixeiriseis/story/196227/h-omada-prosforas-opap-apektise-ti-diki-tis-kerkida">H «Ομάδα Προσφοράς ΟΠΑΠ» απέκτησε τη δική της κερκίδα</a>
        </li>
        <li>
          <a href="https://www.cnn.gr/oikonomia/epixeiriseis/story/196190/agores-rekor-68-katharoaimon-ippon-apo-ellines-ependytes-sti-dimoprasia-toy-oikoy-tattersalls">Αγορές-ρεκόρ 68 καθαρόαιμων ίππων από Έλληνες επενδυτές στη δημοπρασία του οίκου Τattersalls</a>
        </li>
        <li>
          <a href="https://www.cnn.gr/oikonomia/epixeiriseis/story/196180/taste-the-greek-spirit-epityxis-i-elliniki-symmetoxi-stin-ekthesi-bar-convent-berlin-2019">Taste the Greek Spirit: Επιτυχής η ελληνική συμμετοχή στην έκθεση Bar Convent Berlin 2019</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196259/snapshot/2732587.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196263/snapshot/2463934.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196282/snapshot/mitsotakis-tragodia-krisi.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196293/snapshot/2360755.jpg"/>
      </figure>
    </article>
  </body>
</html>