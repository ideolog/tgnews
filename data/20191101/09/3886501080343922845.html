<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118726-djordjevic-uskoro-novi-projekat-srbije-i-norveske?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-01T09:30:04+00:00"/>
    <meta property="og:title" content="Djordjević: Uskoro novi projekat Srbije i Norveške"/>
    <meta property="og:description" content="Ministar za rad, zapošljavanje, boračka i socijalna pitanja Zoran Djordjević razgovarao je danas sa novopostavljenim ambasadorom Norveške  u Beogradu Jornom Jelstadom i izrazio očekivanje da će se dosadašnja dobra saradnja ministarstva sa tom zemljom nastaviti.Djordjević je istakao da su Srbija i Norveška ostvarile posebnu saradnju u oblastima suzbijanja sive ekonomije i rada na crno, zbog čega očekuje da se to nastavi nove kroz projekte i zajedničke aktivnosti, saopštilo je ministarstvo.Ministar je naveo da se uskoro očekuje još jedan sastanak sa ambasadorom, na kojem će biti prezentovan i novi projekat.Djordjević je rekao da ministarstvo teži da se u svom radu na odredjenim poljima ugleda na Norvešku i da njena dobra iskustva primeni u Srbiji.Ambasador Jelstad naveo je da Norveška resornom ministarstvu može da pruži stručnu podršku, kao i da će nastojati da tokom svog diplomatskog mandata ojača bilateralne odnose dve zemlje."/>
  </head>
  <body>
    <article>
      <h1>Djordjević: Uskoro novi projekat Srbije i Norveške</h1>
      <address>
        <time datetime="2019-11-01T09:30:04+00:00">01 Nov 2019, 09:30</time>
      </address>
      <p><b>Ministar za rad, zapošljavanje, boračka i socijalna pitanja Zoran Djordjević razgovarao je danas sa novopostavljenim ambasadorom Norveške  u Beogradu Jornom Jelstadom i izrazio očekivanje da će se dosadašnja dobra saradnja ministarstva sa tom zemljom nastaviti.</b><br/><br/>Djordjević je istakao da su Srbija i Norveška ostvarile posebnu saradnju u oblastima suzbijanja sive ekonomije i rada na crno, zbog čega očekuje da se to nastavi nove kroz projekte i zajedničke aktivnosti, saopštilo je ministarstvo.<br/><br/>Ministar je naveo da se uskoro očekuje još jedan sastanak sa ambasadorom, na kojem će biti prezentovan i novi projekat.<br/><br/>Djordjević je rekao da ministarstvo teži da se u svom radu na odredjenim poljima ugleda na Norvešku i da njena dobra iskustva primeni u Srbiji.<br/><br/>Ambasador Jelstad naveo je da Norveška resornom ministarstvu može da pruži stručnu podršku, kao i da će nastojati da tokom svog diplomatskog mandata ojača bilateralne odnose dve zemlje.</p>
    </article>
  </body>
</html>