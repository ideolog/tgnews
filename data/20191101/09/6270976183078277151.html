<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/01/okupanty-zatrymaly-ukrayintsya-na-kordoni-z-krymom-ta-zaareshtuvaly/"/>
    <meta property="og:site_name" content="Рубрика"/>
    <meta property="article:published_time" content="2019-11-01T09:42:03+00:00"/>
    <meta property="og:title" content="Окупанти затримали українця на кордоні з Кримом та заарештували"/>
    <meta property="og:description" content="Співробітники прикордонного управління російської ФСБ, які незаконно перебувають в анексованому Криму, затримали на в’їзді на півострів громадянина України. Про це повідомляє Крим.Реалії. Українця затримали на пункті пропуску в Армянську при перетині адмінкордону Криму з Херсонською областю. Як стверджують окупанти, затриманий нібито “намагався потрапити в Крим під іншим прізвищем”. “Чоловік навмисне змінив свої установчі дані, звернувшись […]"/>
  </head>
  <body>
    <article>
      <h1>Окупанти затримали українця на кордоні з Кримом та заарештували</h1>
      <address><time datetime="2019-11-01T09:42:03+00:00">01 Nov 2019, 09:42</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/08/FEAD3816-91FA-4D42-BC98-6040622C4011_w1023_r1_s-620x420.jpg"/>
      </figure>
      <p>
        <b>
          <b>Співробітники прикордонного управління російської ФСБ, які незаконно перебувають в анексованому Криму, затримали на в’їзді на півострів громадянина України.</b>
        </b>
      </p>
      <p>Про це повідомляє <a href="https://ua.krymr.com/a/novyny-krymu-fsb-zatrymannia-na-adminkordoni-ukraintsia/30247674.html">Крим.Реалії.</a></p>
      <p>Українця затримали на пункті пропуску в Армянську при перетині адмінкордону Криму з Херсонською областю.</p>
      <p>Як стверджують окупанти, затриманий нібито “намагався потрапити в Крим під іншим прізвищем”.</p>
      <p>“Чоловік навмисне змінив свої установчі дані, звернувшись для цього до міграційної служби України та оформивши новий паспорт”, – цитують ФСБ кримські і російські ЗМІ.</p>
      <p>Окупанти також зазначили, що “в’їзд українцеві в Росію заборонений до вересня 2020 року УФМС у Санкт-Петербурзі і Ленінградській області”.</p>
      <p>Повідомляється, що стосовно затриманого порушено кримінальну справу, а також обрано запобіжний захід у вигляді взяття під варту на два місяці.</p>
      <p>Підтвердження цієї інформації з інших джерел немає. Ім’я та прізвище затриманого українця не вказуються, його коментарі відсутні.</p>
      <p>
        <b>У Держприкордонслужбі України неодноразово заявляли, що ідентифікувати затриманих ФСБ на адмінкордоні з Кримом громадян України неможливо, оскільки російська сторона не відкриває їхні персональні дані.</b>
      </p>
    </article>
  </body>
</html>