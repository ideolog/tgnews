<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/katil-devlet-diyen-nagehan-alcinin-devletin-zirvesiyle-imaj-pozlari/926024"/>
    <meta property="og:site_name" content="medya faresi"/>
    <meta property="article:published_time" content="2019-11-01T09:38:00+00:00"/>
    <meta property="og:title" content="Katil devlet diyen Nagehan Alçı'nın devletin zirvesiyle imaj pozları"/>
    <meta property="og:description" content="Habertürk yazarı Nagehan Alçı, “katil devlet” dediği Türkiye Cumhuriyeti’nin Cumhuriyet resepsiyonuna katılarak, tepkileri dindirmek için devletin zirvesiyle fotoğraf çektirdi."/>
  </head>
  <body>
    <article>
      <h1>Katil devlet diyen Nagehan Alçı'nın devletin zirvesiyle imaj pozları</h1>
      <h2>Habertürk yazarı Nagehan Alçı, “katil devlet” dediği Türkiye Cumhuriyeti’nin Cumhuriyet resepsiyonuna katılarak, tepkileri dindirmek için devletin zirvesiyle fotoğraf çektirdi.</h2>
      <address>
        <time datetime="2019-11-01T09:38:00+00:00">01 Nov 2019, 09:38</time>
      </address>
      <p>AKP’ye verdiği destekle bilinen Habertürk yazarı Nagehan Alçı'nın, Habertürk TV canlı yayınında söyledikleri krize neden olmuştu. </p>
      <p>Nagehan Alçı, canlı yayında Türkiye Cumhuriyeti’ne “katil devlet” demiş, Hukuk Fakültesi öğretim üyesi Prof. Dr. Ersan Şen’in devlete “katil” denilemeyeceği uyarısına rağmen de, Alçı Türkiye Cumhuriyeti’ne “katil devlet” demeye devam etmişti.</p>
      <p>Nagehan Alçı’nın Türkiye’den “katil devlet” diye söz etmesi kamuoyunun da sert tepkisine yol açmıştı.</p>
      <p>Daha sonra ise MHP ve Ülkü Ocakları da Nagehan Alçı’nın “katil devlet” sözlerine sert tepki göstermişti.</p>
      <p>Tüm bu tepkilerden sonra Habertürk TV’nin akşam programlarına çıkarılmayan Nagehan Alçı, “katil devlet” dediği Türkiye Cumhuriyeti’nin Cumhuriyet resepsiyonuna katılarak, Cumhurbaşkanı Tayyip Erdoğan, İçişleri Bakanı Süleyman Soylu, MİT Müsteşarı Hakan Fidan ve Borsa İstanbul’un yeni Başkanı Hakan Atilla ile yan yana fotoğraf çektirdi.</p>
      <p>Cumhuriyet resepsiyonunda devletin zirvesi ile çektirdiği bu fotoğrafları köşesinden paylaşan Nagehan Alçı, “katil devlet” sözünden sonra oluşan tepkileri dindirmeye çalıştı. </p>
      <figure>
        <img src="http://i.medyafaresi.com/uploads/content/katil-devlet-diyen-nagehan-alcinin-devletin-zirvesiyle-imaj-pozlari-01112019jpg.jpg?v=1572601157"/>
      </figure>
      <p>Öte yandan Alçı’nın bu fotoğrafları Habertürk’teki köşesinden paylaşması, “Habertürk TV’deki programlara çıkabilmek için gönderme mi yapıyor” sorularını akıllara getirdi.</p>
    </article>
  </body>
</html>