<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techno.nv.ua/ukr/made-in-ukraine/ukrajinskiy-startap-rozrobiv-sistemu-peredbachennya-maybutnogo-50051037.html"/>
    <meta property="og:site_name" content="НВ"/>
    <meta property="article:published_time" content="2019-11-01T09:24:00+00:00"/>
    <meta property="og:title" content="Чиста математика. Український стартап розробив систему передбачення майбутнього"/>
    <meta property="og:description" content="Київська команда IntelSoft зробила розумну платформу, яка визначає банківських шахраїв і незадоволених клієнтів."/>
  </head>
  <body>
    <article>
      <h1>Чиста математика. Український стартап розробив систему передбачення майбутнього</h1>
      <h2>Київська команда IntelSoft зробила розумну платформу, яка визначає банківських шахраїв і незадоволених клієнтів.</h2>
      <address><time datetime="2019-11-01T09:24:00+00:00">01 Nov 2019, 09:24</time> by <a rel="author">Антон Ходоренко</a></address>
      <p>Точність банківських прогнозів, за словами розробників, в деяких випадках <a href="https://tech.liga.net/preview-article/ukraintsy-pridumali-startap-kotoryy-tochnee-vseh-predskazyvaet-buduschee-world-bank---klient/656844">перевищує</a> 90%.</p>
      <p>Прогнози подібної точності спираються на хороші математичні моделі. Їх розробив співзасновник Intelsoft Андрій Матвійчук, який працює професором кафедри економіко-математичного моделювання КНЕУ імені Вадима Гетьмана. Темою моделювання він займається останні 20 років.</p>
      <p>Андрій Матвійчук придумав програмну платформу, яка сама будує моделі предсказательной аналітики. Завдяки цьому компаніям уже не потрібно тримати дата-саєнтістів високої кваліфікації.</p>
      <p>«В середньому по ринку побудова однієї моделі у дата-саєнтістів займає кілька місяців. З нашим продуктом цей час скорочується до хвилин», — говорить Дмитро Ковальський, директор з маркетингу та продажу IntelSoft.</p>
      <p>IntelSoft — це програмна платформа, яка кастомізується під задачу бізнесу. Виходить продукт, який включається в IT-інфраструктуру підприємства або налаштовується під використання через хмару. У нього свій інтерфейс, він з'єднується з внутрішніми і зовнішніми базами даних.</p>
      <p>Всі рішення можуть бути повністю автоматизованими. Нові дані самі завантажуються в систему, вона самостійно перебудовує моделі і видає прогнозні звіти по тому чи іншому завданню.</p>
      <p>За словами Андрія Матвійчука, на одному і тому ж масиві даних моделі, побудовані продуктом IntelSoft, показують приріст ефективності в мінімум 25% - в порівнянні з моделями, побудованими кваліфікованою data science командою.</p>
      <p>У IntelSoft 4 компанії-клієнта, які ведуть по кілька проектів. Крім BNP Paribas Group, вони працюють з Ощадбанком, Першим кредитним бюро, Світовим Банком. «У нас той період, коли на підході велика кількість нових проектів — і клієнтів, і юзкейсов. Сарафанне радіо вже працює», — говорить Дмитро Ковальський.</p>
      <p>Зараз IntelSoft оформлена в Україні, але думає над релокацією. Як каже Дмитро Ковальський, в Європі - тобто, на цільовому ринку — більше довіри саме європейській компанії.</p>
      <hr/>
    </article>
  </body>
</html>