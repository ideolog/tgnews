<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739506"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T09:14:00+00:00"/>
    <meta property="og:title" content="&quot;Light of My Life&quot; ดีเดย์ฉายในไทย 28พ.ย.62"/>
    <meta property="og:description" content="“Light of My Life คือพ่อ...คือลูก” ภาพยนตร์แนวดราม่าระทึกขวัญ ที่กวาดคำชมจากสื่อชั้นนำทุกสำนักทั่วโลก มีกำหนดเข้าฉายในประเทศไทยแล้ว 28 พ.ย. 62  "/>
  </head>
  <body>
    <article>
      <h1>"Light of My Life" ดีเดย์ฉายในไทย 28พ.ย.62</h1>
      <address>
        <time datetime="2019-11-01T09:14:00+00:00">01 Nov 2019, 09:14</time>
      </address>
      <p>
        <b>“Light of My Life คือพ่อ...คือลูก” ภาพยนตร์แนวดราม่าระทึกขวัญ ที่กวาดคำชมจากสื่อชั้นนำทุกสำนักทั่วโลก มีกำหนดเข้าฉายในประเทศไทยแล้ว 28 พ.ย. 62  </b>
      </p>
      <p>เตรียมพบกับผลงานดราม่า ระทึกขวัญ ที่กวาดรับคำชมจากสื่อชั้นนำทุ​กสำนักทั่วโลก  ผลงานการแสดง กำกับและเขียนบทโดย <b>'</b><b>เคซี่ย์ แอฟเฟล็ค</b><b>’ </b> (Manchester by the Sea) เมื่อในโลกแห่งอนาคตได้เกิดไวรั​สระบาดฆ่าผู้หญิงทั้งโลก เหลือเพียงแค่ <b>"ลูกสาว"</b> ของเขา นี่คือเรื่องราวของพ่อและลู​กสาวคู่หนึ่ง การต่อสู้ของมนุษย์และธรรมชาติ การรับมือกับผู้ที่บุกเข้​ามาทำร้าย เรื่องราวของเด็กสาวที่กำลังก้​าวผ่านพ้นวัย เทพนิยาย และความรักอันยิ่งใหญ่ของคนเป็​นพ่อ<br/><br/>เมื่อการแพร่ระบาดของไวรัสชนิ​ดหนึ่งทำให้ประชากรมนุษย์เพศหญิ​งของทั้งโลกเหลือเพียงแค่ <b>“</b><b>คนเดียว</b><b>”</b> คนเป็นพ่ออย่างเขา (เคซีย์ แอฟเฟล็ก) จึงต้องทำทุกวิถีทางเพื่อปกป้อง <b>แร็ก</b> (แอนนา พิโนวสกี้) ลูกสาวของเขาให้พ้นจากภัยอั​นตราย แม้ว่าจะต้องให้เธอปลอมตัวเป็​นเด็กผู้ชาย แม้ว่าจะต้องโกหกและทำร้ายผู้อื่​น และแม้ว่าเขาจะต้องเป็นศัตรูกั​บคนทั้งโลก เขาก็จะพิสูจน์ความรักและความทุ่​มของคนเป็นพ่อที่รักลูกสาวคนนี้​อย่างหมดหัวใจ    </p>
      <figure>
        <img src="https://www.dailynews.co.th/admin/upload/20191101/news_dVbyqOXbTM162730_533.jpg?v=20191101168?v=7602"/>
      </figure>
      <figure>
        <img src="https://www.dailynews.co.th/admin/upload/20191101/news_rCnsIHjbvM162730_533.jpg?v=20191101168?v=9504"/>
      </figure>
      <p>โดย <b>เคซีย์ เอฟเฟก</b> เผยในฐานะผู้สร้างภาพยนตร์เรื่​องนี้ว่า  <i>“ผมเป็นคนที่หลงไหลในเรื่​องราวของพ่อแม่ที่อุทิศทุกสิ่​งทุกอย่างให้กับลูกของพวกเขา มันเป็นความรักอันบริสุทธิ์ที่​ไม่มีวันเสื่อมสลายไปตามกาลเวลา และเป็นสิ่งที่ทุกคนสามารถเข้​าใจได้ ในฐานะของคุณพ่อลูกสอง ผมได้เล่านิยายก่อนนอนให้ลู​กผมฟังมาแล้วจำนวนนับไม่ถ้วน นิยายเรื่องหนึ่งที่ผมเคยเล่าก็​จะกลายเป็นแรงบันดาลใจให้กับนิ​ยายเรื่องถัดไป เช่นเดียวกับภาพยนตร์ ผมจะต้องเล่าเรื่องที่มี​ความสดใหม่และน่าสนใจ ผมเริ่มที่การสร้างตัวละครตั​วใหม่ที่อยู่ในสถานการณ์ที่ดู​เหมือนไร้ซึ่งทางออก และผมก็จะค่อย ๆ หาว่าตัวละครตัวนั้นพอจะมี​ทางไหนบ้างที่จะนำพาไปสู่เป้​าหมายที่ทำให้เขาพึงพอใจ </i><i>“Light of My Life” </i><i>คือเรื่องราวที่สร้างจากคอนเซ็​ปต์เหล่านี้ครับ</i><i>”</i><br/><br/>ศูนย์กลางของภาพยนตร์เรื่องนี้​ก็คือเด็กอายุ 11 ขวบ ซึ่งเป็นวัยที่เด็กตัวน้อยกำลั​งจะก้าวสู่ช่วงวัยรุ่น ตัวละครหลักอีกตัวหนึ่งก็คือตั​วละครที่เรารู้แค่ว่าเขาคือ “พ่อ” ภัยพิบัติที่เกิดขึ้นทั่วโลกคื​อสิ่งที่ทำให้ปฏิสัมพันธ์ของพ่​อลูกคู่นี้ดูมีความสำคัญมากขึ้น พ่ออยากจะปกป้องและสั่งสอนลู​กสาว แต่ลูกสาวกลับต้องการต่อสู้ดิ้​นรนและเรียนรู้ด้วยตัวเอง แต่สถานการณ์ในโลกของภาพยนตร์​เรื่องนี้เป็นสถานการณ์ที่อั​นตรายกับเด็กคนนี้มาก และมันทำให้การตัดสิ​นใจของเธอบางอย่างอาจจะเป็​นการตัดสินว่​าพวกเขาจะสามารถเอาชีวิตรอดต่​อไปได้หรือไม่</p>
      <figure>
        <img src="https://www.dailynews.co.th/admin/upload/20191101/news_dqjANVsHyI162731_533.jpg?v=20191101168?v=1205"/>
      </figure>
      <figure>
        <img src="https://www.dailynews.co.th/admin/upload/20191101/news_NGEwQTlxAw162731_533.jpg?v=20191101168?v=1336"/>
      </figure>
      <p>  <br/><b>“Light of My Life คือพ่อ...คือลูก” </b>28 พฤศจิกายนนี้ ในโรงภาพยนตร์</p>
      <figure>
        <iframe src="https://www.youtube.com/embed/wcE9plGBJyY" width="640" height="360" data-service="Youtube" scrolling="no"/>
      </figure>
    </article>
  </body>
</html>