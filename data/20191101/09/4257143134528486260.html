<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/01/szakadekba-zuhant-a-teherauto-sokan-meghaltak"/>
    <meta property="og:site_name" content="infostart"/>
    <meta property="article:published_time" content="2019-11-01T09:08:00+00:00"/>
    <meta property="og:title" content="Szakadékba zuhant a teherautó, sokan meghaltak"/>
    <meta property="og:description" content="Mezőgazdasági munkásokat szállító teherautó zuhant szakadékba a Fülöp-szigetek északi részén, huszonketten meghaltak, húszan megsérültek - közölték a hatóságok."/>
  </head>
  <body>
    <article>
      <h1>Szakadékba zuhant a teherautó, sokan meghaltak</h1>
      <address><time datetime="2019-11-01T09:08:00+00:00">01 Nov 2019, 09:08</time> by <a rel="author">Infostart / MTI</a></address>
      <h3>Mezőgazdasági munkásokat szállító teherautó zuhant szakadékba a Fülöp-szigetek északi részén, huszonketten meghaltak, húszan megsérültek - közölték a hatóságok.</h3>
      <p>A rendőrség beszámolója szerint a baleset az Apayao tartományban lévő Conner városban történt. A teherautó földműveseket szállított, akik hazafele tartottak miután vetőmagot és pénzügyi segélyt kaptak a szomszédos Kalinga tartományban.</p>
      <p>Tisztviselők elmondták, a túlterhelt járműnek elromlott a féke. A sofőr elvesztette uralmát a teherautó felett az úton és utasaival a húsz méteres mélységbe zuhant.</p>
      <figure>
        <iframe data-src="https://twitter.com/pennewstweet/status/1190120645884928005?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Más jelentések szerint a motor mondta fel a szolgálatot.</p>
      <p>Számos hasonló baleset történt a Fülöp-szigetek gyéren lakott északi részén lévő hegyekben, leginkább a járművek rossz állapota, a közlekedési táblák, jelzések, védőkorlátok, más biztonsági felszerelések hiánya miatt.</p>
    </article>
  </body>
</html>