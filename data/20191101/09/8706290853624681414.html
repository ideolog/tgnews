<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/681594/ora-tou-prothypourgou-o-mitsotakis-apanta-se-erotisi-gia-ti-diach"/>
    <meta property="og:site_name" content="enikos.gr"/>
    <meta property="article:published_time" content="2019-11-01T09:51:00+00:00"/>
    <meta property="og:title" content="Ώρα του Πρωθυπουργού - Ο Μητσοτάκης απαντά σε ερώτηση για τη διαχείριση των απορριμμάτων στην Πελοπόννησο"/>
    <meta property="og:description" content="Ο Πρωθυπουργός Κυριάκος Μητσοτάκης θα απαντήσει σε επίκαιρη ερώτηση του βουλευτή του Κινήματος Αλλαγής Οδυσσέα Κωνσταντινόπουλο..."/>
  </head>
  <body>
    <article>
      <h1>Ώρα του Πρωθυπουργού - Ο Μητσοτάκης απαντά σε ερώτηση για τη διαχείριση των απορριμμάτων στην Πελοπόννησο</h1>
      <address>
        <time datetime="2019-11-01T09:51:00+00:00">01 Nov 2019, 09:51</time>
      </address>
      <p>Ο Πρωθυπουργός <a href="http://www.enikos.gr/politics/681531/kontra-mitsotaki-tsipra-sti-vouli-gia-tis-diloseis-petsa-video">Κυριάκος Μητσοτάκης</a> θα απαντήσει σε επίκαιρη ερώτηση του βουλευτή του Κινήματος Αλλαγής Οδυσσέα Κωνσταντινόπουλο.</p>
      <p>Αντικείμενο της ερώτησης η διαχείριση των απορριμμάτων στην Πελοπόννησο και η πορεία του έργου με τη μέθοδο ΣΔΙΤ. Σύμφωνα με το ιστορικό που έχει παραθέσει ο κ. Κωνσταντινόπουλος, στην ερώτησή του, ενώ το έργο της διαχείρισης των απορριμμάτων μέσω ΣΔΙΤ δρομολογήθηκε το 2009, επί ΠΑΣΟΚ, και το 2014 εγκρίθηκαν οι περιβαλλοντικοί όροι για να προχωρήσει, η κυβέρνηση του ΣΥΡΙΖΑ, το 2015, με τροπολογία, ακύρωσε το ΣΔΙΤ. Το 2018 η κυβέρνηση του ΣΥΡΙΖΑ έδωσε αρμοδιότητα στην περιφέρεια Πελοποννήσου η οποία υπέγραψε το ΣΔΙΤ με τους αναδόχους. Το έργο όμως προσέκρουσε, στη συνέχεια, στις αναγκαστικές απαλλοτριώσεις. Το έργο ΣΔΙΤ διαχείρισης απορριμμάτων είναι ύψους 168 εκατ. ευρώ (66 εκατομμύρια από το ΕΣΠΑ και τα υπόλοιπα ιδιωτική συμμετοχή) και προβλέπει την κατασκευή με λειτουργία για 28 χρόνια ολοκληρωμένου δικτύου μονάδων επεξεργασίας ταφής και σταθμών μεταφόρτωσης απορριμμάτων. Άμεσα, όπως τονίζει ο βουλευτής, δημιουργούνται 1.000 θέσεις εργασίας κατά την κατασκευαστική περίοδο, περίπου 350 μόνιμες θέσεις εργασίας και εκατοντάδες έμμεσες θέσεις εργασίας.</p>
      <p>Πηγή πληροφοριών/ΦΩΤΟ: ΑΠΕ - ΜΠΕ</p>
      <related>
        <h4>σχετικά άρθρα</h4>
        <a href="http://www.enikos.gr/politics/681546/video-me-tis-diloseis-petsa-dimosiefse-o-tsipras-sto-facebook-ti-%0A%20%20%20%20%0A"/>
        <a href="http://www.enikos.gr/politics/681530/petsas-o-k-tsipras-leei-psemata-diastrevlose-tis-diloseis-mou%0A%20%20%20%20%0A"/>
        <a href="http://www.enikos.gr/politics/681532/katatethikan-apo-ton-dimitri-tzanakopoulo-dyo-apospasmata-synente%0A%20%20%20%20%0A"/>
        <a href="http://www.enikos.gr/politics/681531/kontra-mitsotaki-tsipra-sti-vouli-gia-tis-diloseis-petsa-video%0A%20%20%20%20%0A"/>
        <a href="http://www.enikos.gr/politics/681522/mitsotakis-apo-esas-prosopika-pou-paixate-korona-grammata-tin-tyc%0A%20%20%20%20%0A"/>
        <a href="http://www.enikos.gr/politics/681515/tsipras-se-mitsotaki-afti-einai-i-anagnorisi-tou-fainomenou-antet%0A%20%20%20%20%0A"/>
        <a href="http://www.enikos.gr/politics/681513/mitsotakis-i-ellada-apokta-ena-domimeno-kai-leitourgiko-systima-a%0A%20%20%20%20%0A"/>
        <a href="http://www.enikos.gr/politics/681505/mitsotakis-etsi-opos-thavmazo-ton-antetokounmpo-etsi-kamarosa-kai%0A%20%20%20%20%0A"/>
        <a href="http://www.enikos.gr/politics/681502/mitsotakis-o-stochos-mas-paramenei-o-idios-kamia-chameni-zoi-sto-%0A%20%20%20%20%0A"/>
      </related>
    </article>
  </body>
</html>