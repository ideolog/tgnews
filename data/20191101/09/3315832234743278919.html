<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/81c2f7b04ca6fa81/foto-un-moldovean-a-incercat-sa-ajunga-in-romania-cu-mii-de-tigari-dosite-in-rotile-autoturismului-pe-care-il-conducea.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-01T09:40:52+00:00"/>
    <meta property="og:title" content="FOTO: Un moldovean a încercat să ajungă în România cu mii de țigări dosite în roțile autoturismului pe care îl conducea"/>
    <meta property="og:description" content="Un moldovean, în vârstă de 31 de ani, intenționa să ajungă în România cu mii de țigarete, tăinuite în roțile autoturismului pe care îl conducea. Tentativa sa a fost dejucată de funcționarii vamali de la Sculeni, care, acționând în baza analizei de risc, au dispus efectuarea controlului detaliat al mijlocului de transport."/>
  </head>
  <body>
    <article>
      <h1>FOTO: Un moldovean a încercat să ajungă în România cu mii de țigări dosite în roțile autoturismului pe care îl conducea</h1>
      <address><time datetime="2019-11-01T09:40:52+00:00">01 Nov 2019, 09:40</time> by <a rel="author">Jurnal.md</a></address>
      <p>
        <b>Un moldovean, în vârstă de 31 de ani, intenționa să ajungă în România cu mii de țigarete, tăinuite în roțile autoturismului pe care îl conducea. Tentativa sa a fost dejucată de funcționarii vamali de la Sculeni, care, acționând în baza analizei de risc, au dispus efectuarea controlului detaliat al mijlocului de transport.</b>
      </p>
      <p>Suspiciunile vameșilor au fost confirmate atunci când, în rezultatul controlului fizic, aceștia au depistat peste 9 000 de țigarete de diverse mărci, fără acte de proveniență și fără timbre de acciz, disimulate în roțile din spate ale autoturismului de marca Volkswagen.</p>
      <figure>
        <img src="http://static.cdn.jurnaltv.md/superdesk/20191101111140/2f5595d8e90368525b5b86c50c028def64c0c28054fc06fe85f395d764c29d6f.jpg"/>
        <figcaption>customs.gov.md</figcaption>
      </figure>
      <p>Produsele din tutun fac parte din categoria de produse accizabile, pasibile marcării obligatorii cu timbre de acciz, lipsa acestora semnalând despre faptul că mărfurile sunt susceptibile a fi contrafăcute, totodată, fiind prejudiciat bugetul de stat prin neachitarea accizelor și a altor plăți.</p>
      <figure>
        <img src="http://static.cdn.jurnaltv.md/superdesk/20191101111136/03ebb8121658f4869ad4114a98608de7ffab338d49ce73f4fd5982dd7e4dfadf.jpg"/>
        <figcaption>customs.gov.md</figcaption>
      </figure>
      <p>Ca urmare, atât țigaretele, cât și automobilul au fost reținute de către subdiviziunile specializate ale Serviciului Vamal pentru continuarea cercetărilor. De asemenea, bărbatul urmează să achite și o amendă care poate ajunge până la 4.500 de lei.</p>
    </article>
  </body>
</html>