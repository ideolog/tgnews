<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/zeleni-krediti-ifc-nadala-otp-lizing-50-mln-novini-ukrajini-50051036.html"/>
    <meta property="og:site_name" content="НВ"/>
    <meta property="article:published_time" content="2019-11-01T09:27:00+00:00"/>
    <meta property="og:title" content="Зелені інвестиції. IFC надасть ОТП Лізинг кредит на $50 млн для розвитку сталої енергетики в Україні"/>
    <meta property="og:description" content="Міжнародна фінансова корпорація розвиває в Україні проект з підтримки інвестицій в стійку енергетику з боку малого і середнього бізнесу"/>
  </head>
  <body>
    <article>
      <h1>Зелені інвестиції. IFC надасть ОТП Лізинг кредит на $50 млн для розвитку сталої енергетики в Україні</h1>
      <h2>Міжнародна фінансова корпорація розвиває в Україні проект з підтримки інвестицій в стійку енергетику з боку малого і середнього бізнесу</h2>
      <address>
        <time datetime="2019-11-01T09:27:00+00:00">01 Nov 2019, 09:27</time>
      </address>
      <p><a href="https://nv.ua/ukr/tags/ifc.html">Міжнародна фінансова корпорація (IFC)</a>, підрозділ Групи Світового банку надала кредит у розмірі $50 млн компанії ОТП Лізинг на збільшення інвестицій у стійку енергетику, особливо для малих і середніх підприємств, повідомили в IFC.</p>
      <p>Перша інвестиція для мінімізаціі наслідків змін клімату, яку надає IFC в лізинговий сектор України, складається з еквівалента $20 млн з власного рахунку IFC, $20 млн від фондів кліматичного інвестування і синдикованого кредиту на суму, еквівалентну $10 млн.</p>
      <p>«Довгострокове інвестування — доступність якого обмежена в Україні, особливо для малих і середніх підприємств — дасть можливість підприємствам закуповувати енергоефективне обладнання і модернізувати свої потужності за рахунок сучасної техніки, роблячи внесок у зменшення вуглецевого сліду», — підкреслили в IFC.</p>
      <p>«Мета нашої співпраці з IFC — заохочувати приватний сектор інвестувати в стійкі технології», — зазначив гендиректор ОТП Лізинг Андрій Павлишин.</p>
      <p>«Інвестиції в мінімізацію наслідків зміни клімату та сталий розвиток — один з пріоритетних напрямків діяльності IFC в Україні», — сказала Джіоржіна Бейкер, регіональний віце-президент IFC в Європі і Латинській Америці. За її словами, перший проект корпорації спрямований на стимулювання лізингу з боку малих аграрних підприємств.</p>
      <p>Відзначається, що IFC також реалізує в Україні консультативний проект з розвитку «зеленого» фінансування. За останні чотири роки проект допоміг надати «зелені» кредити на $800 млн.</p>
      <p>Раніше повідомлялося, що <a href="https://nv.ua/ukr/biz/finance/koli-ifc-stane-spivvlasnikom-ukrgazbanku-novini-ukrajini-50048289.html">IFC увійде в капітал Укргазбанку до кінця 2019 року</a>.</p>
      <p>Крім того, <a href="https://nv.ua/ukr/biz/markets/metro-na-troyeshchinu-ifc-ocinit-docilnist-rozvitku-novogo-transportnogo-koridoru-50028643.html">представники IFC та КМДА мають намір спільно розробити техніко-економічне обґрунтування для детального плану швидкісного коридору на Троєщину</a>.</p>
    </article>
  </body>
</html>