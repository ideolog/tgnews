<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-travel/ins-sosirile-in-structurile-de-primire-turistica-cu-functii-de-cazare-au-crescut-1-1-in-septembrie-18526251"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-01T09:30:35+00:00"/>
    <meta property="og:title" content="INS: Sosirile în structurile de primire turistică cu funcţii de cazare au crescut 1,1% în septembrie"/>
    <meta property="og:description" content="În septembrie 2019, comparativ cu luna corespunzătoare din anul precedent, atât sosirile cât şi înnoptările în structurile de primire turistică cu funcţiuni de cazare au crescut cu 1,1%, respectiv 1,5%, potrivit datelor Institutului Naţional de Statistică (INS) publicate vineri."/>
  </head>
  <body>
    <article>
      <h1>INS: Sosirile în structurile de primire turistică cu funcţii de cazare au crescut 1,1% în septembrie</h1>
      <address><time datetime="2019-11-01T09:30:35+00:00">01 Nov 2019, 09:30</time> by <a rel="author">Teona Tomoiaga, Mediafax</a></address>
      <p>În septembrie 2019, comparativ cu luna corespunzătoare din anul precedent, atât sosirile cât şi înnoptările în structurile de primire turistică cu funcţiuni de cazare au crescut cu 1,1%, respectiv 1,5%, potrivit datelor Institutului Naţional de Statistică (INS) publicate vineri.</p>
      <p>Totodată, comparativ cu luna septembrie 2018, în septembrie 2019, sosirile vizitatorilor străini la punctele de frontieră au crescut cu 10,3%, iar plecările vizitatorilor români în străinătate au crescut cu 7,1%.</p>
      <p>Sosirile înregistrate în structurile de primire turistică în luna septembrie 2019 au însumat 1312,5 mii, în creştere cu 1,1% faţă de cele din aceeaşi lună a anului precedent.</p>
      <p>În luna septembrie 2019, din numărul total de sosiri, sosirile turiştilor români în structurile de primire turistică cu funcţiuni de cazare au reprezentat 78,1%, în timp ce turiştii străini au reprezentat 21,9%. În ceea ce priveşte sosirile turiştilor străini în structurile de primire turistică, cea mai mare pondere au deţinut-o cei din Europa (75,4% din total turişti străini), iar din aceştia 85,7% au fost din ţările aparţinând Uniunii Europene.</p>
      <p>Înnoptările înregistrate în structurile de primire turistică în luna septembrie 2019 au însumat 3027,9 mii, în creştere cu 1,5% faţă de cele din luna septembrie 2018.</p>
      <p>În luna septembrie 2019, din numărul total de înnoptări, înnoptările turiştilor români în structurile de primire turistică cu funcţiuni de cazare au reprezentat 82,3%, în timp ce înnoptările turiştilor străini au reprezentat 17,7%. În ceea ce priveşte înnoptările turiştilor străini în structurile de primire turistică, cea mai mare pondere au deţinut-o cei din Europa (73,6% din total turişti străini), iar din aceştia 85,9% au fost din ţările aparţinând Uniunii Europene, precizează INS.</p>
      <p>Durata medie a şederii în luna septembrie 2019 a fost de 2,4 zile la turiştii români şi de 1,9 zile la turiştii străini.</p>
      <p>Indicele de utilizare netă a locurilor de cazare în luna septembrie 2019 a fost de 37,7% pe total structuri de cazare turistică, în creştere cu 0,8 puncte procentuale faţă de luna septembrie 2018. Indici mai mari de utilizare a locurilor de cazare în luna septembrie 2019 s-au înregistrat la hoteluri (47,2%), spaţii de cazare pe nave (41,1%), vile turistice (31,0%), pensiuni turistice (24,4%), hosteluri (24,0%), bungalouri şi sate de vacanţă (fiecare cu câte 23,3%) şi pensiuni agroturistice (23,2%).</p>
      <p>Potrivit sursei precizate, sosirile vizitatorilor străini în România, înregistrate la punctele de frontieră, au fost în luna septembrie 2019 de 1180,3 mii, în creştere cu 10,3% faţă de luna septembrie 2018. Mijloacele de transport rutier şi aerian au fost cele mai utilizate pentru sosirile din străinătate, reprezentând 73,9%, respectiv 23,0% din numărul total de sosiri.</p>
      <p>Plecările vizitatorilor români în străinătate, înregistrate la punctele de frontieră, au fost în luna septembrie 2019 de 2244,8 mii, în creştere cu 7,1% comparativ cu luna septembrie 2018. Mijloacele de transport rutier şi aerian au fost cele mai utilizate pentru plecările în străinătate, reprezentând 66,5%, respectiv 32,9% din numărul total de plecări.</p>
      <p>B2: 640x160_adtext (2016) - thinkdigital_ro.zf.ro.HiTech.640x160_adtext</p>
      <p>Sosirile înregistrate în structurile de primire turistică în perioada 1.01-30.09.2019 au însumat 10449,5 mii, în creştere cu 4,4% faţă de perioada 1.01-30.09.2018</p>
      <p>În primele nouă luni ale anului, din numărul total de sosiri, sosirile turiştilor români în structurile de primire turistică cu funcţiuni de cazare au reprezentat 79,8%, în timp ce turiştii străini au reprezentat 20,2%.În ceea ce priveşte sosirile turiştilor străini în structurile de primire turistică, cea mai mare pondere au deţinut-o cei din Europa (74,4% din total turişti străini), iar din aceştia 84,9% au fost din ţările aparţinând Uniunii Europene, mai arată sursa citată.</p>
      <p>Înnoptările înregistrate în structurile de primire turistică în perioada 1.01-30.09.2019 au însumat 23902,0 mii în creştere cu 6,0% faţă de cele din perioada 1.01-30.09.2018.</p>
      <p>În perioada 1.01-30.09.2019, din numărul total de înnoptări, înnoptările turiştilor români în structurile de primire turistică cu funcţiuni de cazare au reprezentat 82,8%, în timp ce înnoptările turiştilor străini au reprezentat 17,2%. În ceea ce priveşte înnoptările turiştilor străini în structurile de primire turistică, cea mai mare pondere au deţinut-o cei din Europa (72,1% din total turişti străini), iar din aceştia 84,3% au fost din ţările aparţinând Uniunii Europene.</p>
      <p>Durata medie a şederii în perioada menţionată a fost de 2,4 zile la turiştii români şi de 2,0 zile la turiştii străini.</p>
      <p>Indicele de utilizare netă a locurilor de cazare în perioada 1.01-30.09.2019 a fost de 35,4% pe total structuri de cazare turistică, în creştere cu 2,1 puncte procentuale faţă de perioada 1.01-30.09.2018. Indici mai mari de utilizare a locurilor de cazare în perioada 1.01-30.09.2019 s-au înregistrat la hoteluri (44,0%), bungalouri (33,2%), vile turistice (29,7%), spaţii de de cazare pe nave (27,9%), hosteluri (26,4%), campinguri (24,5%) şi pensiuni turistice(23,1%).</p>
      <p>Pe judeţe, în perioada 1.01-30.09.2019, sosirile turiştilor în structurile de primire turistică cu funcţiuni de cazare turistică*) au înregistrat valori mai mari în: Municipiul Bucureşti (1530,7 mii), Constanţa (1309,6 mii), Braşov (1062,5 mii), Cluj (509,4 mii), Mureş (466,8 mii) şi Prahova (445,9 mii) iar înnoptările turiştilor*) au înregistrat valori mai mari în: Constanţa (4981,8 mii), Municipiul Bucureşti (2637,1 mii), Braşov (2118,9 mii), Bihor (1186,4 mii), Vâlcea (1156,9 mii), Prahova (996,9 mii), Cluj (955,4 mii) şi Mureş (903,5 mii).</p>
      <p>Cele mai multe sosiri ale turiştilor străini cazaţi în structurile de primire turistică cu funcţiuni de cazare**) au provenit din Germania (239,3 mii), Israel (180,6 mii), Italia (170,2 mii), S.U.A. (129,3 mii), Ungaria (128,1 mii), Franţa (122,7 mii) şi Regatul Unit (108,8 mii).</p>
      <p>Sosirile vizitatorilor străini în România, înregistrate la punctele de frontieră, au fost în perioada 1.01-30.09.2019 de 10023,4 mii, în creştere cu 10,2% faţă de aceeaşi perioadă a anului trecut. Mijloacele de transport rutier şi aerian au fost cele mai utilizate pentru sosirile vizitatorilor străini în România, reprezentând 75,1%, respectiv 22,4% din numărul total al sosirilor.</p>
      <p>Plecările vizitatorilor români în străinătate, înregistrate la punctele de frontieră, au fost în perioada 1.01-30.09.2019 de 18446,0 mii, în creştere cu 10,0% comparativ cu perioada 1.01-30.09.2018. Mijloacele de transport rutier şi aerian au fost cele mai utilizate pentru plecările în străinătate, reprezentând 69,7%, respectiv 29,8% din numărul total de plecări.</p>
    </article>
  </body>
</html>