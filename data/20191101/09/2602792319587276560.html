<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/ponovilas-borotba-z-importom-dobriv-sbu-i-dbr-zaprosili-na-mikola%d1%97vsku-mitniczyu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-01T09:43:00+00:00"/>
    <meta property="og:title" content="Поновилась боротьба з імпортом добрив: СБУ і ДБР «запросили» на Миколаївську митницю"/>
    <meta property="og:description" content="Обшуки на Миколаївській митниці проводять слідчі у справі про контрабанду міндобрив за часів колишнього керівництва, повідомила Миколаївська митниця ДФС на"/>
  </head>
  <body>
    <article>
      <h1>Поновилась боротьба з імпортом добрив: СБУ і ДБР «запросили» на Миколаївську митницю</h1>
      <address>
        <time datetime="2019-11-01T09:43:00+00:00">01 Nov 2019, 09:43</time>
      </address>
      <figure>
        <img src="https://infoindustria.com.ua/wp-content/uploads/2019/11/Nikolaev-port.jpg"/>
      </figure>
      <p>
        <b>Обшуки на Миколаївській митниці проводять слідчі у справі про контрабанду міндобрив за часів колишнього керівництва, повідомила Миколаївська митниця ДФС на своїй сторінці Facebook. </b>
      </p>
      <p>«Керівництво Миколаївської митниці ДФС вітає слідчі дії Служби безпеки України та Державного бюро розслідувань, які відбуваються на території митниці та які пов’язані з порушеннями при оформлені ввозу мінеральних добрив».</p>
      <p>Про це повідомив начальник Миколаївської митниці ДФС Роман Кріль.</p>
      <p>«Мною особисто була подана інформація до ДБР щодо можливих неправомірних дій тодішнього керівництва митниці. Зокрема, мова йде про те, що через митницю було пропущено 17 партій з мінеральними добривами без начислення антидемпінгового мита. Внаслідок цього є підозра, що держава понесла збитки на суму 162,7 млн. грн.», — повідомив Роман Кріль.</p>
      <p>За його словами, наразі правоохоронці проводять обшуки за ознаками правопорушення, передбаченого статтею 364 Кримінального кодексу України «Зловживання владою або службовим становищем».</p>
      <p>«Розраховую, що фахові дії СБУ та ДБР допоможуть викрити правопорушників та належним чином їх покарати. Це демонструватиме прогрес на шляху до очищення митної служби від шлейфу корупції та від осіб, які є носіями корупційної культури», — переконаний Роман Кріль.</p>
      <p>Коментуючи ситуацію, в аналітичній агенції Інфоіндустрія, зазначають, що з минулого року силове блокуання поставок імпортних мінеральних добрив відбувається регулярно. Імпортерів підозрюють у завезенні російських добрив, які ніби реекспортуються з будь-яких країн — Грузії, Туреччини, Білорусі, Польщі та інших держав ЕС. Не виключено, що відновлення слідчих дій є черговою спробою обмежити надходження імпорту на початку періоду накопичення добрив для весняних польових робіт. Зокрема слід звернути увагу, що події співпали з початком зростання ціни на аміачну селітру, яка є найбільш важливим навесні добривом для українських аграріїв. Значна частина імпортованої аміачної селітри надходить морським шляхом з Грузії і Туреччини. Поставки з країн ЄС, таких як Румунія і Болгарія, також розглядаються дуже перспективними.</p>
      <p>Інфоіндустрія з використанням матеріалів<a href="https://www.facebook.com/%D0%9C%D0%B8%D0%BA%D0%BE%D0%BB%D0%B0%D1%97%D0%B2%D1%81%D1%8C%D0%BA%D0%B0-%D0%BC%D0%B8%D1%82%D0%BD%D0%B8%D1%86%D1%8F-%D0%94%D0%A4%D0%A1-Mykolaiv-customs-office-of-SFS-688743837831760/"> facebook.com</a></p>
    </article>
  </body>
</html>