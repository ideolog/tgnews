<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/tramp-hoche-osobisto-zachitati-stenogramu-telefonnoyi-rozmovi-z-zelenskim-narodu-ssha-328091_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T09:03:00+00:00"/>
    <meta property="og:title" content="Трамп хоче особисто зачитати стенограму телефонної розмови з Зеленським народу США"/>
    <meta property="og:description" content="Він згадав проступки своїх попередників і додав, що у своїй ситуації не бачить нічого поганого.  "/>
  </head>
  <body>
    <article>
      <h1>Трамп хоче особисто зачитати стенограму телефонної розмови з Зеленським народу США</h1>
      <h2>Він згадав проступки своїх попередників і додав, що у своїй ситуації не бачить нічого поганого.  </h2>
      <address>
        <time datetime="2019-11-01T09:03:00+00:00">01 Nov 2019, 09:03</time>
      </address>
      <p><a href="https://dt.ua/WORLD/naybilshe-polyuvannya-na-vidom-tramp-rozkritikuvav-rezolyuciyu-pro-impichment-328077_.html"><b>Президент США Дональд Трамп заявив,</b></a> що не бачить нічого поганого у своїй телефонній розмові з президентом України Володимиром Зеленським і готовий прочитати стенограму своєї телефонної розмови з українським лідером американському народу.</p>
      <p>"Це був хороший телефонний дзвінок. В якийсь момент я збираюся сісти, можливо, це буде бесіда біля каміна в прямому ефірі, і прочитати стенограму дзвінка, тому що люди повинні почути", - сказав президент США в інтерв'ю <a href="https://www.washingtonexaminer.com/news/fireside-chat-on-live-television-trump-says-he-wants-to-read-transcript-of-ukraine-call-to-american-people">The Washington Examiner</a>.</p>
      <p>Він додав, що не збирається співпрацювати з демократами в розслідуванні в рамках процедури імпічменту, оскільки, на його думку, все це розслідування - "шахрайство, обман".</p>
      <p>"Ви створюєте жахливий прецедент для інших президентів. Всі знають, що я не зробив нічого поганого. Білл Клінтон робив все неправильно, Річард Ніксон робив все неправильно. Я не буду згадувати Ендрю Джонсона, тому що це було трохи раніше мого часу. Але вони все зробили неправильні речі. Я не зробив нічого поганого", - сказав президент США про попередніх американських лідерах, щодо яких була ініційована процедура імпічменту.</p>
      <p>Він також додав, що питання виділення військової допомоги Україні розглядалося так довго через ситуаці з корупцією в країні, але все ж було вирішено на користь України.</p>
      <p>"Ми даємо їм гроші, ми даємо їм зброю. Ми зобов'язані дивитися на корупцію", - заявив Трамп.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти.</p>
      <p>Як повідомлялося, 26 вересня у США оприлюднили скаргу співробітника розвідки на дії Дональда Трампа під час розмови з Володимиром Зеленським. Інформатор підозрюєв <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>Міністерство юстиції вивчило документ і не <b><a href="https://dt.ua/WORLD/min-yust-ssha-ne-znayshov-porushen-u-slovah-trampa-pid-chas-yogo-rozmovi-z-zelenskim-324562_.html">знайшло в словах Трампа ознак порушення федерального законодавства</a></b>.</p>
      <p>Однак це не переконало представників Демократичної партії в нижній палаті Конгресу в необхідності <b><a href="https://dt.ua/WORLD/zmist-rozmovi-trampa-z-zelenskim-ne-zmusilo-demokrativ-vidmovitisya-vid-ideyi-impichmentu-324549_.html">відмовитися від ідеї імпічменту</a></b>. Про початок розслідування <b><a href="https://dt.ua/WORLD/spiker-kongresu-ssha-ogolosila-pro-zapusk-proceduri-impichmentu-trampa-324476_.html">спікерка Палати Представників Ненсі Пелосі</a></b> повідомила 24 вересня.</p>
      <p>Під час виступу в Конгресі США тимчасовий повірений у справах США в Україні Вільям <b><a href="https://dt.ua/WORLD/otochennya-trampa-namagalosya-otrimati-kompromat-na-baydena-v-obmin-na-viyskovu-dopomogu-ukrayini-teylor-327053_.html">Тейлор підтвердив, що оточення Трампа намагалося отримати компромат на Байдена</a></b> в обмін на військову допомогу Україні.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>