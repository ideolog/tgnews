<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bursada-zincirleme-kaza-yaralilar-var-213831h.htm"/>
    <meta property="og:site_name" content="OLAY"/>
    <meta property="article:published_time" content="2019-11-01T09:32:57+00:00"/>
    <meta property="og:title" content="Bursa'da zincirleme kaza: Yaralılar var"/>
    <meta property="og:description" content="Bursa- Ankara Karayolu üzerinde TIR'dan yola dökülen mazot nedeniyle 16 aracın karıştığı zincirleme kaza meydana geldi. 6 kişinin yaralandığı kaza nedeniyle uzun araç kuyrukları oluştu.."/>
  </head>
  <body>
    <article>
      <h1>Bursa'da zincirleme kaza: Yaralılar var</h1>
      <h2>Bursa- Ankara Karayolu üzerinde TIR'dan yola dökülen mazot nedeniyle 16 aracın karıştığı zincirleme kaza meydana geldi. 6 kişinin yaralandığı kaza nedeniyle uzun araç kuyrukları oluştu..</h2>
      <address>
        <time datetime="2019-11-01T09:32:57+00:00">01 Nov 2019, 09:32</time>
      </address>
      <p>Kaza, Bursa-Karayolu üzerinde meydana geldi. İnegöl'den Bursa yönüne giden henüz plakası öğrenilemeyen TIR'ın tankından yola mazot döküldü. Yağmurun da etkisiyle kayganlaşan yolda kontrolden çıkan araçlar birbirine girdi. Toplam 16 birbirine girerken, 6 kişi yaralandı.</p>
      <p>İhbarla kaza yerine gelen sağlık ekiplerince ilk müdahalesi yapılan yaralılar ambulansla hastanelere kaldırıldı. Uzun araç kuyruklarına neden olan kazayla ilgili soruşturma sürdürülüyor.</p>
      <p>
        <b>O ANLARI ANLATTILAR</b>
      </p>
      <p>Kazaya karışan otomobil sürücüsü Ramazan Ayçiçeği, İnegöl ilçesinden Bursa şehir merkezindeki Şehir Hastanesi'ne hasta götürdüğünü söyledi. Ayçiçeği, "Virajı döndüğümde yukarıda 4-5 arabanın kaza yaptığını gördüm. Yavaşlamaya çalıştım ama mazot dökülmüş, yerin kaygan olmasından dolayı, hızımızı yavaşlatamadık, tabiri caizse bodoslama dediğimiz bir şekilde arabaların ortasına daldık. Çok şükür emniyet kemerlerimiz takılıydı, aracımızda hastamız da dahil olmak üzere ufak tefek yaralı 2 kişi var. Zaten ambülanslar ve polis ekipleri de olayın hemen ardından bölgeye geldi ve müdahale ettiler" dedi.</p>
      <p>Görgü tanığı Şaban Vatansever ise, kaza sonrasında panik yaşandığını belirterek, araçtakilerin yaşadığı korku ile camdan çıkmak istediklerini belirtti.</p>
      <figure>
        <img src="https://www.olay.com.tr/d/other/d7c07d439a25a061ed9f4d59763847e2.jpg"/>
      </figure>
      <figure>
        <img src="https://www.olay.com.tr/d/other/6b443e56e83eafae5e07530f015e018a.jpg"/>
      </figure>
      <figure>
        <img src="https://www.olay.com.tr/d/other/iha-20191101aw843862-2.jpg"/>
      </figure>
      <figure>
        <img src="https://www.olay.com.tr/d/other/iha-20191101aw843862-3.jpg"/>
      </figure>
      <figure>
        <img src="https://www.olay.com.tr/d/other/iha-20191101aw843862-7.jpg"/>
      </figure>
    </article>
  </body>
</html>