<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/gazdasag/2019/11/01/ugyfeladatok-millioit-loptak-el-az-ubertol-es-ok-meg-fizettek-is-a-hekkereknek"/>
    <meta property="og:site_name" content="infostart"/>
    <meta property="article:published_time" content="2019-11-01T09:30:00+00:00"/>
    <meta property="og:title" content="Ügyféladatok millióit lopták el az Ubertől, és ők még fizettek is a hekkereknek"/>
    <meta property="og:description" content="57 millió ügyféladatot loptak el az Ubertől hackerek 2016-ban, a vállalat pedig kifizette a bűnözőknek a 100 ezer dolláros váltságdíjat, majd aláíratott velük egy titoktartási nyilatkozatot ahelyett, hogy értesítette volna a hatóságot."/>
  </head>
  <body>
    <article>
      <h1>Ügyféladatok millióit lopták el az Ubertől, és ők még fizettek is a hekkereknek</h1>
      <address><time datetime="2019-11-01T09:30:00+00:00">01 Nov 2019, 09:30</time> by <a rel="author">Infostart</a></address>
      <h3>57 millió ügyféladatot loptak el az Ubertől hackerek 2016-ban, a vállalat pedig kifizette a bűnözőknek a 100 ezer dolláros váltságdíjat, majd aláíratott velük egy titoktartási nyilatkozatot ahelyett, hogy értesítette volna a hatóságot.</h3>
      <p>Három hacker szerezte meg a fuvarozási vállalattól az adatokat. Közülük kettővel szeméylesen is találkoztak az Uber képviselő, kifizettek nekik 100 ezer dollárt, majd nyilatkozatot irattak alá velük, hogy nem beszélnek a történtekről.</p>
      <p>Az ügyet nem is ők robbantották ki, hanem az Uber új vezetője, Dara Khosrowshahi, aki egy évvel ezelőtt nyilvánosságra hozta a történteket és a hatóságokhoz fordult. A két hekkert azóta elfogták, és ők bűnösnek is vallották magukat.</p>
      <p>Csakhogy azt nem tudni, mit történt az 56 millió ügyféladattal. A két lebukott hekker azt állítja, megsemmisítették azokat, amikor megkapták a pénzt. Harmadik tásukról azonban semmit sem tudni, a hatóságok szerint nála még meglehetnek az ellopott adatok - írja a <a href="https://www.cbsnews.com/news/uber-hack-company-allegedly-paid-hackers-ransom-had-them-sign-ndas/">CBS news</a>.</p>
      <p>Állítólag a LinkedIn egy leányvállalatát is megtámadták, de ők nem fizettek, hanem feljelentették a hekkereket.</p>
    </article>
  </body>
</html>