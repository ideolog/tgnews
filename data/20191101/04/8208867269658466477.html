<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/esteri/2019/11/01/news/nucleare_iraniano_nuove_sanzioni_usa_contro_teheran-240002540/"/>
    <meta property="og:site_name" content="Repubblica.it"/>
    <meta property="article:published_time" content="2019-11-01T04:51:00+00:00"/>
    <meta property="og:title" content="Nucleare iraniano, nuove sanzioni Usa contro Teheran"/>
    <meta property="og:description" content="Lo ha annunciato il segretario di Stato americano Mike Pompeo"/>
  </head>
  <body>
    <article>
      <h1>Nucleare iraniano, nuove sanzioni Usa contro Teheran</h1>
      <h2>Lo ha annunciato il segretario di Stato americano Mike Pompeo</h2>
      <address>
        <time datetime="2019-11-01T04:51:00+00:00">01 Nov 2019, 04:51</time>
      </address>
      <p>WASHINGTON - Gli Stati Uniti impongono nuove sanzioni sul settore iraniano delle costruzioni e su quattro materiali utilizzati per il programma nucleare di Teheran pur rinnovando le deroghe di non proliferazione alle società russe, cinesi ed europee. Lo ha annunciato il segretario di Stato americano Mike Pompeo.<br/><br/>"Il segretario ha preso due decisioni con implicazioni sanzionatorie ai sensi della Sezione 1245 dell'Iran Freedom and Counter-Proliferation Act del 2012: la prima identifica il settore edile iraniano come controllato dalle Guardie della Rivoluzione Islamica e la seconda identifica 4 materiali strategici usati in connessione con i programmi iraniani di missili nucleari, militari e balistici", si precisa in una nota.<br/><br/>Per contro, il rinnovo delle deroghe rispetto alle sanzioni che impediscono a società non americane di fare accordi con l' Organizzazione per l'energia atomica iraniana (Aeoi), permettono di proseguire il lavoro sulla non-proliferazione negli impianti di Arak e di Fordow, controllati dall'Aeoi, segnalando come Washington voglia lasciare aperta la porta ad una soluzione diplomatica.</p>
    </article>
  </body>
</html>