<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/impichment-trampa-derzhdep-pogodivsya-opublikuvati-dokumenti-shchodo-ukrajini-636876.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-01T04:41:03+00:00"/>
    <meta property="og:title" content="Імпічмент Трампа: Держдеп погодився опублікувати документи щодо України"/>
    <meta property="og:description" content="Документи планують представити до 22 листопада після їх обробки і внесення відповідних редакційних змін"/>
  </head>
  <body>
    <article>
      <h1>Імпічмент Трампа: Держдеп погодився опублікувати документи щодо України</h1>
      <address>
        <time datetime="2019-11-01T04:41:03+00:00">01 Nov 2019, 04:41</time>
      </address>
      <h4>Документи планують представити до 22 листопада після їх обробки і внесення відповідних редакційних змін</h4>
      <p>Держдепартамент США погодився опублікувати документи, пов'язані з адвокатом американського лідера Дональда Трампа Руді Джуліані і з політикою адміністрації США щодо України.</p>
      <p>Про це повідомляє <a href="https://thehill.com/">The Hill</a> з посиланням на заяву.</p>
      <p>Документи планують представити до 22 листопада після їх обробки і внесення відповідних редакційних змін.</p>
      <p>Відзначається, що мова йде про листування Джуліані з деякими радниками держсекретаря Майка Помпео, включаючи текстові повідомлення, листування в месенджерах, електронні листи і записи в календарі.</p>
      <p>Як відомо, 5 жовтня демократи в палаті представників Конгресу США запросили документи щодо України у Білого дому в зв'язку з розслідуванням в рамках імпічменту Трампа.</p>
      <p>Нагадаємо, 31 жовтня Палата представників Конгресу <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">США більшістю голосів проголосувала за визначення процедури імпічменту</a> президента країни Дональда Трампа. Прийнятий документ передбачає проведення публічних слухань у ході розслідування проти Трампа і оприлюднення стенограм із закритих засідань, а також визначає, які права мають президент США і противники імпічменту в Конгресі.</p>
      <p>Напередодні <a href="https://glavcom.ua/news/u-kongresi-ssha-predstavili-rezolyuciyu-pro-impichment-trampa-636294.html">члени Палати представників Конгресу від Демократичної партії США поширили текст резолюції</a>, яка санкціонує продовження розгляду з метою імпічменту президента Дональда Трампа.</p>
      <p>Нагадаємо, 29 жовтня директор з європейських справ у Раді нацбезпеки США <a href="https://glavcom.ua/news/golovniy-svidok-rozmovi-trampa-iz-zelenskim-vistupiv-u-kongresi--636226.html">Олександр Віндман надав свідчення в Конгресі у справі про імпічмент Трампа</a>. </p>
      <p>Повідомлялося, що Віндман став першою особою, яка надала свідчення у справі про імпічмент президента США і особисто була присутня при телефонній розмові між Трампом і Зеленським 25 липня.</p>
      <related>
        <a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html"/>
        <a href="https://glavcom.ua/news/ukrajinageyt-povireniy-u-spravah-ssha-teylor-mozhe-publichno-vistupiti-u-kongresi-636590.html"/>
        <a href="https://glavcom.ua/world/observe/boltona-viklikali-u-kongres-dlya-svidchen-u-spravi-impichmentu-trampa-cnn--636580.html"/>
      </related>
    </article>
  </body>
</html>