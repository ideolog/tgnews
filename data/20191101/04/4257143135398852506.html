<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/01/vegyes-idojarast-kapunk-ilyen-lesz-a-hosszu-hetvege"/>
    <meta property="og:site_name" content="infostart"/>
    <meta property="article:published_time" content="2019-11-01T04:30:00+00:00"/>
    <meta property="og:title" content="Vegyes időjárást kapunk: ilyen lesz a hosszú hétvége"/>
    <meta property="og:description" content="Pénteken esőmentes, napos, de hűvösebb időt kapunk. Szombattól melegebb lesz, de sok eső. Aki hajnalban mínusz 7 fokot mér, ne csodálkozzon. Tömören annyi mondható az időjárásról, hogy szia november!"/>
  </head>
  <body>
    <article>
      <h1>Vegyes időjárást kapunk: ilyen lesz a hosszú hétvége</h1>
      <address><time datetime="2019-11-01T04:30:00+00:00">01 Nov 2019, 04:30</time> by <a rel="author">Infostart</a></address>
      <h3>Pénteken esőmentes, napos, de hűvösebb időt kapunk. Szombattól melegebb lesz, de sok eső. Aki hajnalban mínusz 7 fokot mér, ne csodálkozzon. Tömören annyi mondható az időjárásról, hogy "szia november!"</h3>
      <h4>Péntek:</h4>
      <p>Reggelre sokfelé párássá válik a levegő, foltokban köd képződik.</p>
      <p>Pénteken az ország nagyobb részén vékony felhőréteg takarja az eget, de legalább pár órára a legtöbb helyen azért kisüt a nap. Számottevő csapadék nem valószínű.</p>
      <p>A délire forduló szelet nagyobb területen kísérhetik élénk, Sopron térségében erős lökések. A legalacsonyabb éjszakai hőmérséklet -7 és +4 fok között várható, az Északi-középhegység völgyeiben, a Duna-Tisza közén és a Kisalföldön fordulhat elő nagyobb eséllyel fagy.</p>
      <p>A legmagasabb nappali hőmérséklet pénteken 8 és 13 fok között valószínű.</p>
      <h4>Szombat:</h4>
      <p>Szombatra melegszik a hőmérséklet, de több lehet az eső.</p>
      <p>Sokfelé megélénkül a déli, délkeleti szél, a Dél-Alföldön és az Észak-Dunántúlon erős széllökések is lesznek. A legalacsonyabb éjszakai hőmérséklet -2 és +6, a legmagasabb nappali hőmérséklet általában 10 és 16 fok között alakul.</p>
      <h4>Vasárnap:</h4>
      <p>Nagyrészt erősen felhős vagy borult lesz az ég, csak rövid napos időszakok lehetnek. vasánap több helyen várható, de többnyire csak kisebb eső, zápor, nagyobb mennyiség az Északi-középhegységben eshet.</p>
      <p>A déli, délkeleti szél sokfelé megerősödik. A legalacsonyabb éjszakai hőmérséklet 4 és 10, a legmagasabb nappali hőmérséklet 15 és 20 fok között alakul, de az északi hegyek környezetében kissé hűvösebb is lehet.</p>
      <figure>
        <iframe src="https://www.youtube.com/embed/x61-GZw_Pts" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Pixabay</i>
      </p>
    </article>
  </body>
</html>