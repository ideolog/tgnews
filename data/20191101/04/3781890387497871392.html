<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739433"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T04:01:00+00:00"/>
    <meta property="og:title" content="'แว่นท็อปเจริญ' จิตอาสา SAVE THE BEACH"/>
    <meta property="og:description" content="“แว่นท็อปเจริญ” รวมพลังจิตอาสา ขนทัพพนักงานเก็บขยะริมหาดชะอำ หวังพัฒนาคุณภาพชีวิตและท้องทะเลไทย"/>
  </head>
  <body>
    <article>
      <h1>'แว่นท็อปเจริญ' จิตอาสา SAVE THE BEACH</h1>
      <address>
        <time datetime="2019-11-01T04:01:00+00:00">01 Nov 2019, 04:01</time>
      </address>
      <p>
        <b>“แว่นท็อปเจริญ” รวมพลังจิตอาสา ขนทัพพนักงานเก็บขยะริมหาดชะอำ หวังพัฒนาคุณภาพชีวิตและท้องทะเลไทย</b>
      </p>
      <p>“แว่นท็อปเจริญ” รวมพลังจิตอาสานำทีมผู้บริหารและพนักงานรักษ์โลกกว่า 200 คน ร่วมกันเก็บขยะและทำความสะอาดริมชายหาดชะอำ จังหวัดเพชรบุรี ภายใต้กิจกรรม SAVE THE BEACH เพื่อเป็นการส่งเสริมให้พนักงานตระหนักถึงความสำคัญในการดูแลอนุรักษ์ทรัพยากรธรรมชาติและสิ่งแวดล้อมทางทะเล ทั้งยังเป็นการสนับสนุนความมีน้ำหนึ่งใจเดียวกันในการทำกิจกรรมเพื่อสังคมและร่วมพัฒนาคุณภาพชีวิตของคนไทยไปด้วยกัน<br/><br/>คุณนพศักดิ์ ตรีพรชัยศักดิ์ กรรมการผู้จัดการห้างแว่นท็อปเจริญ เผยว่า “แว่นท็อปเจริญมีความมุ่งมั่นตั้งใจในการทำกิจกรรมเพื่อสังคมในการช่วยเหลือคนไทยทั่วประเทศให้มีคุณภาพชีวิตที่ดีขึ้นในทุกๆ ด้าน ไม่เว้นแต่การดูแลอนุรักษ์ทรัพยากรธรรมชาติและสิ่งแวดล้อม ซึ่งถือเป็นการพัฒนาคุณชีวิตให้คนไทยทางหนึ่ง ด้วยการทำความสะอาดแหล่งท่องเที่ยวทางทะเล แนะนำวิธีการลดปริมาณขยะและจัดการขยะอย่างถูกวิธี รวมไปถึงการสร้างจิตสำนึกในการอนุรักษ์ทรัพยากรธรรมชาติที่สามารถเริ่มต้นได้จากสังคมเล็กๆ รอบตัวเรา”<br/><br/>“แว่นท็อปเจริญ” จึงอยากชวนทุกท่านร่วมกันคนละไม้คนละมือ เพื่อสิ่งแวดล้อมที่สะอาดสวยงาม นำไปสู่การมีคุณภาพชีวิตที่ดีของคนในสังคมและท้องทะเลไทย สามารถติดตามรายละเอียดเพิ่มเติมได้ที่ Facebook.com/TopCharoenOpticalOfficial เว็บไซต์ www.topcharoen.co.th ไลน์ @top_charoen</p>
      <figure>
        <img src="https://www.dailynews.co.th/admin/upload/20191101/news_KmUrFGFhZu111245_533.jpg?v=20191103189?v=9733"/>
      </figure>
    </article>
  </body>
</html>