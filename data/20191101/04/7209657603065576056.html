<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/fermo/cronaca/blitz-casolari-abusivi-1.4863571"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-01T04:12:34+00:00"/>
    <meta property="og:title" content="Blitz nei casolari a Sant'Elpidio a Mare, scovati abusivi. Scroccavano l'energia"/>
    <meta property="og:description" content="Rubavano dall’illuminazione pubblica. Eseguiti anche due ordini di carcerazione"/>
  </head>
  <body>
    <article>
      <h1>Blitz nei casolari a Sant'Elpidio a Mare, scovati abusivi. Scroccavano l'energia</h1>
      <h2>Rubavano dall’illuminazione pubblica. Eseguiti anche due ordini di carcerazione</h2>
      <address><time datetime="2019-11-01T04:12:34+00:00">01 Nov 2019, 04:12</time> by <a rel="author">FABIO CASTORI</a></address>
      <figure>
        <video src="https://vr-media.storage.googleapis.com/video/cre_80/encoded/c5979a85-eb21-40f5-9efd-c157cd505916.mp4"/>
        <figcaption>Blitz dei Carabinieri nei casolari di Sant'Elpidio a Mare&amp;pub_custom_params=department=fermo</figcaption>
      </figure>
      <p>Sant’elpidio a Mare, 1 novembre 2019 - Nell’ambito di un<b> controllo straordinario del territorio</b> a ridosso del ponte del 1° novembre, i militari della Compagnia di Fermo, in particolare quelli della stazione di <b>Sant’Elpidio a Mare</b>, unitamente agli uomini personale del Nucleo operativo, hanno fatto scattare un’operazione durante la quale hanno a <b>rastrellato diverse zone di campagna ricadenti nel territorio comunale elpidiense</b>. Un’attività che ha dato i suoi frutti e che ha permesso di mettere a segno sequestri di droga, arresti e denunce.</p>
      <p>Nel corso dell’operazione sono stati <b>controllati 35 veicoli</b>, identificate 80 persone ed eseguite quattro perquisizioni. Tra le persone controllate anche un pakistano che deteneva quattro grammi di marijuana. L’extracomunitario è stato quindi segnalato alla prefettura di Fermo per uso personale di sostanza stupefacente. In due casolari di campagna, invece, i militari dell’Arma hanno scoperto due stranieri che avevano occupato gli stabili abusivamente e, non paghi di questo, avevano collegato l’impianto elettrico delle abitazioni ai cavi della corrente pubblica. Al termine del blitz entrambi sono stati denunciati per furto di energia elettrica.</p>
      <p>Sempre nell’ambito dello stesso servizio gli uomini della stazione <b>carabinieri di Fermo hanno fatto scattare le manette ai polsi di due person</b>e già note alle forze dell’ordine. Si tratta di G.D., un 49enne originario di Bari e di M.A., un argentino di 30 anni da tempo residente a Fermo. Il primo è stato tratto in arresto poiché colpito da provvedimento di espiazione della pena di quattro anni e sei mesi, relativa ad una rapina in concorso e lesioni personali commessi in provincia di Bari nel 2013. Il secondo, invece, è stato arrestato poiché colpito da una misura di aggravamento di pena, che ha sostituito l’obbligo di presentazione alla polizia giudiziaria con la misura cautelare in carcere. Entrambi sono stati tradotti nella casa di reclusione di Fermo.<br/>«I controlli – spiega il comandante della Compagnia di Fermo, il maggiore Roland Peluso - continueranno per tutto il periodo festivo e, come già accaduto in questa occasione, i nostri uomini si avvarranno del prezioso il contributo dell’unità cinofila del Comando provinciale della Guardia di Finanza di Fermo».<br/><br/>© RIPRODUZIONE RISERVATA</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/fermo/cronaca/video/operazione-carabinieri-sant-elpidio-a-mare-1.4863391"/>
      </related>
    </article>
  </body>
</html>