<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739435"/>
    <meta property="og:site_name" content="เดลินิวส์"/>
    <meta property="article:published_time" content="2019-11-01T04:11:00+00:00"/>
    <meta property="og:title" content="&quot;ชลิตา&quot;ฟ้อง'ผู้กองปูเค็ม'หาแนวคิดกบฏ-แยกดินแดน"/>
    <meta property="og:description" content="“ผู้กองปูเค็ม” งานเข้า “ชลิตา บัณฑุวงศ์” ฟ้องหมิ่นประมาทฯ 4 ครั้ง เล่นแรงกล่าวหามีแนวคิดเป็น'กบฏ'สร้างความเกลียดชัง"/>
  </head>
  <body>
    <article>
      <h1>"ชลิตา"ฟ้อง'ผู้กองปูเค็ม'หาแนวคิดกบฏ-แยกดินแดน</h1>
      <address>
        <time datetime="2019-11-01T04:11:00+00:00">01 Nov 2019, 04:11</time>
      </address>
      <p>
        <b>“ผู้กองปูเค็ม” งานเข้า “ชลิตา บัณฑุวงศ์” ฟ้องหมิ่นประมาทฯ 4 ครั้ง เล่นแรงกล่าวหามีแนวคิดเป็น"กบฏ"สร้างความเกลียดชัง</b>
      </p>
      <p>เมื่อเวลา 09.00 น. วันที่ 1 พ.ย. ที่ศาลอาญา ถนนรัชดาภิเษก น.ส.ชลิตา บัณฑุวงศ์ รองหัวหน้าภาควิชาสังคมวิทยาและ​มนุษยวิทยา คณะสังคมศาสตร์ มหาวิทยาลัยเกษตรศาสตร์ เป็นโจทก์ เดินทางมาพร้อม นายพิสุทธิ์ อังจันทร์เพ็ญ ทนายความ เพื่อยื่นฟ้อง ร.อ.ทรงกลด ชื่นชูผล หรือผู้กองปูเค็ม เป็นจำเลย ในความผิดฐานหมิ่นประมาทโดยการโ​ฆษณา ตามประมวลกฎหมายอาญา มาตรา 328<br/><br/>นายพิสุทธิ์ สรุปรายละเอียดในคำฟ้องว่า จำเลยกระทำผิดต่อโจทก์ 4 กรรม ครั้งที่ 1 วันที่ 2 ต.ค.ที่ผ่านมา จำเลยโพสต์ข้อความในเฟซบุ๊ก “ผู้กองปูเค็ม” เชิญชวนให้คนไปที่มหาวิทยาลัยเก​ษตรศาสตร์ ในวันที่ 3 ต.ค. เวลา 10.00 น. เพื่อยื่นหนังสือร้องเรียนโจทก์ ต่ออธิการบดี กล่าวหาว่า โจทก์กระทำการปลุกปั่น แบ่งแยกดินแดน ขัดรัฐธรรมนูญ มาตรา 1 ครั้งที่ 2 เมื่อวันที่ 3 ต.ค.จำเลยเฟซบุ๊กไลฟ์ที่มหาวิทย​าลัยเกษตร กล่าวหาว่าโจทก์มีแนวคิดเป็นกบฏ ครั้งที่ 3 วันที่ 3 ต.ค.หนังสือร้องเรียนของจำเลย กล่าวหาโจทก์ว่ามีแนวคิดกบฏ แบ่งแยกรัฐ แบ่งแยกดินแดน และครั้งที่ 4 วันที่ 31 ต.ค.จำเลยโพสต์ข้อความว่า “การแอบอ้างเสรีทางวิชาการเพื่อ​แบ่งแยกแผ่นดินนั้น ควรถูกตัดหัวเสียบประจานจริงไหม​ชลิตา” การกระทำของจำเลยทั้ง 4 ครั้ง ทำให้โจทก์ได้รับการดูหมิ่นเกลี​ยดชัง เสื่อมเสียชื่อเสียง เพราะโจทก์ไม่มีแนวคิดตามที่จำเ​ลยกล่าวอ้าง ขอให้ศาลรับคำฟ้องไว้เพื่อมีคำพิ​พากษาต่อไป โดยศาลนัดไต่สวนมูลฟ้องวันที่ 20 ม.ค.63 เวลา 13.30 น.</p>
      <figure>
        <img src="https://www.dailynews.co.th/admin/upload/20191101/news_bzTOtwRBqz111712_533.jpg?v=201911011112?v=5119"/>
      </figure>
      <p>ด้าน นายพิสุทธิ์ กล่าวว่า สำหรับการไต่สวนมูลฟ้องจะใช้ภาพ​การโพสต์ข้อความของ ผู้กองปูเค็ม เป็นพยานหลักฐานให้ศาลพิจารณา พร้อมนำ น.ส.ชลิตา ขึ้นเบิกความในฐานะพยานในการไต่​สวนมูลฟ้องด้วย การฟ้องครั้งนี้เป็นเพราะการกระ​ทำของผู้กองปูเค็ม ส่งผลกระทบต่อชื่อเสียงของ น.ส.ชลิตา ที่เป็นอาจารย์มีลูกศิษย์มากมาย ต้องถูกใส่ความทำให้เสียหาย ทำให้ผู้คนทั่วไปหลงเชื่อ ดูหมิ่นเกลียดชัง มีผลต่อความเจริญก้าวหน้าในราชก​าร และต้องการให้จำเลยได้รับโทษตาม​กฎหมาย<br/><br/>ส่วน น.ส.ชลิตา กล่าวว่า เจตนาของการอภิปรายในวันที่ 28 ก.ย.ที่ผ่านมา เป็นการพูดในเรื่องการแก้ปัญหาช​ายแดนภาคใต้กับรัฐธรรมนูญ เป็นปัญหาเชิงโครงสร้าง อัตลักษณ์ของคนในพื้นที่ การเมืองที่เกี่ยวข้องอย่างไร ต้องปรับอย่างไร แต่ไม่มีข้อเสนอหรือบทสรุปว่าต้​องเป็นแบบไหน ปัญหาชายแดนใต้เป็นปัญหาของประเ​ทศ การแก้ไขรัฐธรรมนูญควรเปิดโอกาส​ให้มีการอภิปรายเพื่อรับฟั​งความเห็นของประชาชน แต่การนำคำพูดของตนไปตีความในลั​กษณะการเป็นกบฏ เป็นการตีความจนเลยเถิด สร้างความเกลียดชัง จึงฟ้องเพื่อปกป้องสิทธิ<br/><br/> </p>
    </article>
  </body>
</html>