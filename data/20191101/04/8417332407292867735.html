<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/01/7.500-evakuert-grunnet-ny-skogbrann-i-California-20296410.ece"/>
    <meta property="og:site_name" content="adressa.no"/>
    <meta property="article:published_time" content="2019-11-01T04:53:46+00:00"/>
    <meta property="og:title" content="7.500 evakuert grunnet ny skogbrann i California"/>
    <meta property="og:description" content="7.500 mennesker er bedt om å evakuere grunnet en ny stor skogbrann som torsdag blusset opp i Santa Paula-området, nord for Los Angeles i California."/>
  </head>
  <body>
    <article>
      <h1>7.500 evakuert grunnet ny skogbrann i California</h1>
      <address><time datetime="2019-11-01T04:53:46+00:00">01 Nov 2019, 04:53</time> by <a rel="author">(NTB) NTB-AP</a></address>
      <p>7.500 mennesker er bedt om å evakuere grunnet en ny stor skogbrann som torsdag blusset opp i Santa Paula-området, nord for Los Angeles i California.</p>
      <aside><a href="https://www.adressa.no/nyheter/utenriks/2019/11/01/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/01/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/01/javascript:void(0);">Del denne artikkelen på e-post</a></aside>
      <p>Brannen blusset opp i South Mountain torsdag kveld, og spredte seg ifølge brannvesenet i Ventura fylke raskt til over 16.000 mål.</p>
      <p>Skogbrannen truer det utenforliggende området Somis som har rundt 3.000 innbyggere. Ifølge nyhetsbyrået AP er «tusenvis» i nærliggende områder til brannen evakuert, til tross for at vindstyrken i området har gått ned.</p>
      <p>Hundrevis av brannfolk hjulpet av helikoptre og bulldosere kjemper mot flammene, mens andre beskytter boliger.</p>
      <p>Samtidig som den nye skogbrannen har blusset opp, har brannmannskapet i vinregionen Sonoma gjort framgang og rundt 200.000 evakuerte innbyggere har fått flytte hjem. 80.000 boliger var truet i brannen. Minst 140 har så langt gått tapt.</p>
      <p>Brannen var den største skogbrannene som har herjet i California de siste tre ukene.</p>
      <p>(©NTB)</p>
    </article>
  </body>
</html>