<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943179"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T04:22:17+00:00"/>
    <meta property="og:title" content="పంచాయతీలా? పట్టణాలా?"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>పంచాయతీలా? పట్టణాలా?</h1>
      <address>
        <time datetime="2019-11-01T04:22:17+00:00">01 Nov 2019, 04:22</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>డోలాయమానంలో ఉట్నూరు, ఆసిఫాబాద్‌, భద్రాచలం, సారపాక..</li>
        <li>
          <b>ఎటూ తేల్చని ప్రభుత్వం, అభివృద్ధికి బ్రేక్‌</b>
        </li>
      </ul>
      <p><b>హైదరాబాద్‌, అక్టోబరు 31(ఆంధ్రజ్యోతి):</b> అవి పంచాయతీలు కావు! ఇటు పట్టణాలుగానూ అవతరించలేదు!! ఆదిలాబాద్‌ జిల్లా ఉట్నూరు, కుమ్రంభీం జిల్లా కేంద్రమైన ఆసిఫాబాద్‌, భద్రాద్రి కొత్తగూడెం జిల్లా పరిధిలోని భద్రాచలం, సారపాక డోలాయమానంలో ఉన్నాయి. గ్రామ పంచాయతీలైన వీటిని ము నిసిపాలిటీలుగా అప్‌గ్రేడ్‌ చేసే ప్రతిపాదనలు ఎప్పు డో సిద్ధం చేశారు. కానీ అమలు కాలేదు. మునిసిపాలిటీలుగా మార్చడానికి ప్రతిపాదనలు సిద్ధమైనందు న.. గ్రామ పంచాయతీల జాబితా నుంచి వీటిని తొ లగించారు. మునిసిపాలిటీలుగా గుర్తించనందున.. పట్టణాల జాబితాలోనూచేర్చలేదు. పంచాయతీరాజ్‌, పట్టణాభివృద్ధి శాఖల్లో ఏ ఒక్కటీ వీటికి నిధులు సమకూర్చకపోవడంతో అభివృద్ధి కుంటుపడుతోంది.</p>
      <p>ఎందుకీ పరిస్థితి?</p>
      <p>జిల్లా, మండలాలు, గ్రామ పంచాయతీలను ప్రభుత్వం పునర్వ్యవస్థీకరించింది. ఫలితంగా గ్రామ పంచాయతీలు, మునిసిపాలిటీల పరిధిలలో మార్పు లు జరిగాయి. అటు గ్రామ పంచాయతీ గానీ, ఇటు మునిసిపాలిటీ/కార్పొరేషన్‌గా గానీ అప్‌గ్రేడ్‌ చేయాలంటే..విధిగా చట్టసభల ద్వారానే(చట్ట సవరణ/ఆర్డినెన్స్‌) చేయాలని కూడా ప్రభుత్వం నిబంధనలు తె చ్చింది. అయితే... ఉట్నూరు, ఆసిఫాబాద్‌, భద్రాచ లం, సారపాక ఏజెన్సీ(షెడ్యూల్డ్‌ఏరియా)లో ఉన్నా యి. షెడ్యూల్డ్‌ ఏరియాలో గ్రామ పంచాయతీలను మునిసిపాలిటీలుగా మార్చాలంటే... గవర్నర్‌ నోటిఫై చేయాలి. ప్రతిపాదనలు సిద్ధమై ఏళ్లు గడుస్తున్నా వీ టికి గవర్నర్‌ ఆమోద ముద్ర పడలేదు. త్వరలో రాష్ట్రంలో మునిసిపాలిటీలకు ఎన్నికలు జరపనున్న క్రమం లో వీటికి ఎన్నికలు జరుపుతారా? లేదా? అనే ఉత్కంఠ నెలకొంది. కాగా, భద్రాచలం మినహా ఆ మం డల గ్రామాలన్నింటినీ ఏపీలో విలీనం చేశా రు. దీంతో, ఈ మండ లం భౌగోళిక స్వరూ పం లేకుండా పోయిం ది. ఆసిఫాబాద్‌ విషయంలో సమీప రాజంపేట తీర్మానం లేకుండానే ప్రతిపాదనలు చేయడం వల్ల ఇబ్బందులు ఎదురవుతున్నట్లు సమాచారం.</p>
      <p> </p>
      <p>
        <b>పాల్వంచ ప్రత్యేకం</b>
      </p>
      <p>పాల్వంచ మునిసిపాలిటీది మరీ విచిత్రమైన పరిస్థితి. పాల్వంచ మునిసిపాలిటీగా అవతరించి మూడు దశాబ్దాలైంది. కానీ, రెండు దశాబ్దాలుగా ఎన్నికలే లేవు. సగం షెడ్యూల్డ్‌ ఏరియాలో ఉండటంతో రిజర్వేషన్‌ ఎలా కల్పించాలో ప్రభుత్వాలు తేల్చుకోలేక పోతున్నాయి. దీంతో ఎన్నికలే లేవు.</p>
    </article>
  </body>
</html>