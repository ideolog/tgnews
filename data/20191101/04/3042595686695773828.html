<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/kvinne-trolig-kvalt-av-pytonslange/71771666"/>
    <meta property="og:site_name" content="Dagbladet.no"/>
    <meta property="article:published_time" content="2019-11-01T04:30:47+00:00"/>
    <meta property="og:title" content="Kvinne trolig kvalt av pytonslange"/>
    <meta property="og:description" content="36 år gammel kvinne funnet med en pytonslange rundt halsen."/>
  </head>
  <body>
    <article>
      <h1>Kvinne trolig kvalt av pytonslange</h1>
      <h2>36 år gammel kvinne funnet med en pytonslange rundt halsen.</h2>
      <address><time datetime="2019-11-01T04:30:47+00:00">01 Nov 2019, 04:30</time> by <a rel="author">Lars Martin Gimse</a></address>
      <p>36 år gamle Laura Hurst ble onsdag funnet død med en pytonslange kveilet rundt halsen, skriver <a href="https://edition.cnn.com/2019/10/31/us/snake-python-death-trnd/index.html">CNN.</a></p>
      <p>
        <b>36-åringen ble funnet livløs, og det ble igangsatt livreddende arbeid, men livet sto ikke til å redde.</b>
      </p>
      <h3>- Kvalt av slangen</h3>
      <p>Politibetjent Kim Riley ved Indiana-politiet forteller til <a href="https://eu.jconline.com/story/news/2019/10/31/python-strangles-woman-house-snakes-owned-benton-county-sheriff-police-say/4111294002/">Journal &amp; Courier </a>at Hurst ble funnet på gulvet i huset onsdag kveld. Pytonslangen hang da ganske løst rundt halsen hennes, og personen som fant henne lyktes i å fjerne slangen fra henne.</p>
      <p>Den eksakte dødsårsaken er foreløpig uviss, men Hurst skal obduseres fredag.</p>
      <p>
        <b>- Det ser ut til at hun har blitt kvalt av slangen. Men vi vet ikke det sikkert før etter obduksjonen, sier Riley.</b>
      </p>
      <p>Eieren av huset, den lokale politisjefen Don Munson, som selv bor i nabohuset, sier at Hursts dødsfall er en «tragisk ulykke» og at han samarbeider med politiet.</p>
      <p>- Jeg har gitt all informasjon til det statlige politiet, sier Munson.</p>
      <h3>- Slanger var hennes lidenskap</h3>
      <p>Det fantes ikke mindre enn 140 slanger i huset der Hurst ble funnet.</p>
      <p>
        <b>- Hun skal ha hatt slanger der selv, sier Riley.</b>
      </p>
      <p>Ifølge CNN skal Hurst ha hatt rundt 20 slanger i huset.</p>
      <p>Marcel Katz, som representerte Hurst i en pågående skilsmisse, forteller at slanger var så viktig for 36-åringen at det spilte en vesentlig rolle under skilsmisseforhandlingene.</p>
      <p>- Slanger var hennes lidenskap. Det var veldig viktig for henne, sier Katz.</p>
      <p>Slange som ble funnet rundt Hursts hals var en nettpyton. Den er regnes som verdens lengste slange, og kan bli åtte ni meter lang.</p>
    </article>
  </body>
</html>