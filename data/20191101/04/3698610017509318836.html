<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/na-polskomu-kordoni-vryatuvali-dev-yatoh-tigriv-yakih-vezli-z-italiyi-v-rosiyu-328083_.html"/>
    <meta property="og:site_name" content="DT.ua"/>
    <meta property="article:published_time" content="2019-11-01T04:31:00+00:00"/>
    <meta property="og:title" content="На польському кордоні врятували дев'ятьох тигрів, яких везли з Італії в Росію"/>
    <meta property="og:description" content="Тигрів на кордоні рятували співробітники зоопарку і спецназ"/>
  </head>
  <body>
    <article>
      <h1>На польському кордоні врятували дев'ятьох тигрів, яких везли з Італії в Росію</h1>
      <h2>Тигрів на кордоні рятували співробітники зоопарку і спецназ</h2>
      <address>
        <time datetime="2019-11-01T04:31:00+00:00">01 Nov 2019, 04:31</time>
      </address>
      <p>Дика історія, хоча і з відносно щасливим кінцем, сталася на польсько-білоруському кордоні. Там у жахливих умовах, у маленьких клітках, без їжі і води, перебували десять тигрів.</p>
      <p>Вантажівка, що перевозила десять тигрів з Італії в Росії, прибула на польсько-білоруський кордон 26 жовтня. На територію Білорусі її не впустили: у перевізника - громадянина Росії не було необхідних ветеринарних документів та візи у водія. Вантажівка кілька днів простояла у вантажному терміналі на польському пункті пропуску "Корощин" в Люблінському воєводстві. Тварини були без води і їжі. Один з тигрів помер.</p>
      <p>Співробітники зоопарку прибули для порятунку <b><a href="https://dt.ua/TECHNOLOGIES/kozhna-p-yata-suhoputna-tvarina-viyavilasya-ob-yektom-nelegalnoyi-torgivli-325766_.html">тварин</a></b>. Був викликаний навіть спецназ, який допомагав забезпечувати безпеку людей і транспортування тварин.</p>
      <figure>
        <img src="https://image.zn.ua/media/images/original/Nov2019/243670.jpg"/>
      </figure>
      <p>Зоопарк в Познані, куди згодом перевезли тигрів, виконавши колосальну роботу з порятунку збожеволілих нещасних тварин, розповідає <a href="https://www.facebook.com/Zoo-Pozna%C5%84-Official-Site-1475315479348773/?__tn__=kC-R&amp;eid=ARBJF6oBeMp-Q0ygabhRi2085NXonhcWjvM4P5n4A8IEY4mBUZJ2_SEalX2ZwWgc8YWHj4VXZh-CYUN9&amp;hc_ref=ARQkooREamad_O9XiFQ6tRogCxlZ4VlSocZc8eN0ca7mw2NFir8A_Gb1atTHqjYTLHE&amp;fref=nf">на своїх сторінках в Facebook</a>, як це було. Повідомлення відстежували понад 14 тисяч осіб, і не тільки з Польщі.</p>
      <p>Рятувальна операція тривала дев'ять годин. Тигрів приспали і перенесли в спеціально обладнані фургони. Привезені в зоопарк тигри знаходяться у важкому емоційному та фізичному стані, але всі живі, крім одного.</p>
      <p>У зоопарку в Познані тигри проведуть кілька днів, а потім їх, вже в нормальних умовах, перевезуть в Іспанію.</p>
      <p>Польські власті затримали перевізника - громадянина Росії в Любліні, пред'явивши йому звинувачення у знущанні над тваринами. Влада Польщі вважає, що дана ситуація показує, що для подібних випадків необхідний спеціальний центр, де б могли перебувати тварини, що попали в біду чи були затримані на кордоні.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F1475315479348773%2Fvideos%2F2535299069871694%2F&amp;show_text=0&amp;width=560" width="560" height="322" data-service="Facebook" scrolling="no"/>
      </figure>
      <p>Зоозахисники та небайдужі українці у неділю, 15 вересня, вийшли на Всеукраїнський марш <b><a href="https://dt.ua/UKRAINE/lyudi-klouni-zviri-ni-na-bankoviy-proveli-akciyu-za-cirk-bez-tvarin-314705_.html">захисту прав тварин</a></b>, організований рухом UAnimals. На захист тварин вийшли мешканці найбільших міст країни.</p>
      <p>Пройшли марші у Києві, Львові, Одесі Дніпрі, Харкові, Запоріжжі, Луцьку, Вінниці, Житомирі, Івано-Франківську, Полтаві, Рівному, Тернополі, Ужгороді, Херсоні, Чернігові, Чернівцях - загалом у 24 містах країни.</p>
      <p>"Вже втретє за ініціативи гуманістичного руху UAnimals в найбільших містах країни мешканці пройшли маршем із закликом захистити тварин від циркових знущань і дельфінаріїв, притравочних станцій, хутрових ферм, тестувань та інших живодерів", - наголошується у повідомленні на сторінці руху в Facebook.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>