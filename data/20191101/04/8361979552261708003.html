<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/experts/kurs-dolara-kurs-grivni-yak-rizke-znizhennya-stavki-nbu-vidib-yetsya-na-valyuti-novini-ukrajini-50050911.html"/>
    <meta property="og:site_name" content="НВ"/>
    <meta property="article:published_time" content="2019-11-01T04:30:00+00:00"/>
    <meta property="og:title" content="НБУ випереджає графік зниження ставок. Як це відіб'ється на курсі гривні"/>
    <meta property="og:description" content="Чому гривня залишається на плаву"/>
  </head>
  <body>
    <article>
      <h1>НБУ випереджає графік зниження ставок. Як це відіб'ється на курсі гривні</h1>
      <h2>Чому гривня залишається на плаву</h2>
      <address><time datetime="2019-11-01T04:30:00+00:00">01 Nov 2019, 04:30</time> by <a rel="author">Володимир Позній</a></address>
      <p>Минулої п’ятниці НБУ здивував ринки різким зниженням облікової ставки на 1 процентний пункт, подвоївши темпи пом’якшення політики. Найчастіше подібні рішення запускають розпродаж національної валюти, оскільки знижують прибутковість номінованих у ній активів. Однак гривні вдалося уникнути цієї долі, і ось чому.</p>
      <p>Зниження ставки в Україні відбувається в унісон з активними послабленнями в монетарній політиці в інших країнах. Зокрема, 24 жовтня Банк Туреччини знизив ставку відразу на 25 бп до рівня 14%. На цьому тлі гривня зуміла уникнути тривалого розпродажу, повернувшись в стан нижче 25 за долар.</p>
      <p>Не варто забувати, що ключова ставка на рівні 15,5% — це дуже високий рівень, і, незважаючи на останнє пом’якшення, гривня залишається в числі «дохідних» валют. У цих умовах підвищений попит на ризикові активи, характерний для періоду зростання світових фондових ринків, здатний і далі приваблювати покупців до гривні.</p>
      <p>Внутрішнім позитивним фактором для гривні залишається триваюче гальмування споживчої інфляції, яка знизилася до 7,5% швидше за прогнози, наблизившись до цільових 5%. Глава НБУ раніше сигналізував, що інфляція в 5% дозволить знизити облікову ставку до 8%. Ймовірно, різке уповільнення зростання цін може привести ключову ставку до зазначеного рівня раніше, ніж планувалося — до 2021 року.</p>
    </article>
  </body>
</html>