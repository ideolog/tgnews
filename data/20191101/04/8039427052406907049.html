<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=943172"/>
    <meta property="og:site_name" content="Andhrajyothy"/>
    <meta property="article:published_time" content="2019-11-01T04:19:12+00:00"/>
    <meta property="og:title" content="శారదా పీఠం.. తపో పీఠం"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>శారదా పీఠం.. తపో పీఠం</h1>
      <address>
        <time datetime="2019-11-01T04:19:12+00:00">01 Nov 2019, 04:19</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <ul>
        <li>
          <b>ధర్మపోరాటాలకు వేదిక: స్వరూపానందేంద్ర</b>
        </li>
        <li>
          <b>ఘనంగా పీఠాధిపతి జన్మదిన వేడుకలు</b>
        </li>
        <li>
          <b>శుభాకాంక్షలు తెలిపిన గవర్నర్‌</b>
        </li>
      </ul>
      <p><b>విశాఖపట్నం/తిరుమల, అక్టోబరు 31:</b> శారదా పీఠాధిపతి స్వరూపానందేంద్ర సరస్వతి జన్మదిన వేడుకలు గురువారం విశాఖపట్నం చినముషిడివాడలోని పీఠం ప్రాంగణంలో ఘనంగా జరిగాయి. ఈ సందర్భంగా భక్తులను ఉద్దేశించి పీఠాధిపతి అనుగ్రహభాషణం చేశారు. విశాఖ శారదాపీఠం తపోపీఠమన్నారు. కేవలం పాండిత్యానికే ప్రాధాన్యం ఇవ్వకుండా సామాజిక దృక్పథంతో పీఠం ముుందుకు సాగుతోందన్నారు. విప్లవాత్మకమైన ధర్మ పోరాటాలకు కూడా పీఠం వేదికయిందన్నారు. హిందూ ధర్మరక్షణ కోసం శారదా పీఠం పుట్టిందని స్పష్టం చేశారు. తొలుత నాగుల చవితి పర్వదినాన్ని పురస్కరించుకుని శ్రీవల్లీ దేవసేన సహిత సుబ్రహ్మణ్యేశ్వర స్వామికి అభిషేకం చేశారు. అనంతరం ఉత్తరాధికారి స్వాత్మానందేంద్ర సరస్వతి పీఠాధిపతికి పాదపూజ నిర్వహించారు. సీఎం జగన్‌ తరపున రాజ్యసభ సభ్యుడు విజయసాయిరెడ్డి స్వామీజీకి శుభాకాంక్షలు తెలిపి ఆశీస్సులు అందుకున్నారు. టీటీడీ నుంచి అదనపు ఈవో ధర్మారెడ్డి, ఆలయ ప్రత్యేక అధికారి డాలర్‌ శేషాద్రి స్వామిని కలిసి శ్రీవారి పట్టువస్త్రం, లడ్డూ ప్రసాదం అందించి, జన్మదిన శుభాకాంక్షలు తెలిపారు. స్వామీజీకి స్పీకర్‌ తమ్మినేని సీతారామ్‌, డిప్యూటీ స్పీకర్‌ కోన రఘుపతి, పలువురు మంత్రులు, ఎంపీలు సత్యవతి, ఎమ్మెల్యేలు, సీఎస్‌ ఎల్వీ సుబ్రహ్మణ్యం, సినీ నటుడు తనికెళ్ళ భరణి, తదితరులు జన్మదిన శుభాకాంక్షలు తెలిపారు.</p>
      <p> </p>
      <p>కాగా, గవర్నర్‌ విశ్వభూషణ్‌ హరిచందన్‌ గురువారం శారదా పీఠాన్ని సందర్శించారు. స్వరూపానందేంద్ర సరస్వతికి జన్మదిన శుభాకాంక్షలు తెలిపి, ఆశీస్సులు పొందారు.</p>
    </article>
  </body>
</html>