<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191101-yevrosoyuz-shvalyuye-rozvedennya-syl-u-zolotomu/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-01T04:29:03+00:00"/>
    <meta property="og:title" content="Євросоюз схвалює розведення сил у Золотому"/>
    <meta property="og:description" content="В ЄС схвалюють початок розведення військ біля Золотого, і сподіваються, що це допоможе дотримуватися режиму тиші."/>
  </head>
  <body>
    <article>
      <h1>Євросоюз схвалює розведення сил у Золотому</h1>
      <address>
        <time datetime="2019-11-01T04:29:03+00:00">01 Nov 2019, 04:29</time>
      </address>
      <p>В ЄС схвалюють початок розведення військ біля Золотого, і сподіваються, що це допоможе дотримуватися режиму тиші.</p>
      <p>Євросоюз сподівається, що розведення сил біля Золотого допоможе полегшити страждання людей, які живуть біля лінії зіткнення.</p>
      <p>В ЄС також вітають розведення військ у регіоні, яке почалося 29 жовтня.</p>
      <blockquote>– Ми сподіваємося, що розведення в Золотому призведе до зменшення порушень режиму припинення вогню в районах, де проживає значна кількість цивільного населення, – йдеться у заяві Євросоюзу.</blockquote>
      <p>
        <b>Читайте: </b>
        <a href="https://fakty.com.ua/ua/ukraine/20191030-nato-vitaye-rozvedennya-syl-u-zolotomu-stoltenberg/">НАТО схвалює розведення сил у Золотому – Столтенберг</a>
      </p>
      <p>ЄС підтримав і зусилля щодо можливого розведення сил біля Петрівського в найближчому майбутньому.</p>
      <p>Крім того, Євросоюз закликає Росію зробити кроки щодо мирного врегулювання конфлікту.</p>
      <p>До слова, президент Володимир Зеленський заявив, що <a href="https://fakty.com.ua/ua/ukraine/20191031-rozvedennya-syl-v-petrovskomu-povynni-pochaty-4-lystopada-zelenskyj/">розведення військ біля Петрівського</a> може початися 4 листопада.</p>
    </article>
  </body>
</html>